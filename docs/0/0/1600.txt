آغاز طرح انتقال گاز دریای خزر در اروپا
  &nbsp;    خبرگزاری آسوشیتدپرس با اعلام این خبر افزود: کارگذاریِ نخستین لوله ها از روز جمعه (دیروز) در کشور آلبانی آغاز شده است. قرار است 215 کیلومتر از این خط لوله، از کشور آلبانی عبور کند.
خط لوله فراآدریاتیک (trans-Adriatic) قرار است از میدان 'شاه دنیز' در جمهوری آذربایجان آغاز شود و با گذر از ترکیه و یونان، در آلبانی یکهزار و 800 متر ارتفاع بگیرد و سپس با کاهش 820 متریِ ارتفاع، به زیر دریای آدریاتیک برود و از آنجا به جنوب ایتالیا برسد.
ظرفیت اولیه این خطوط، 10 میلیارد متر مکعب در سال عنوان شده است و طرف های ذینفع می توانند این ظرفیت را تا 20 میلیارد مترمکعب در سال افزایش دهند. 
آغاز انتقال گاز در این طرح، برای سال 2020 برنامه ریزی شده است.
شرکت هایی از انگلیس، جمهوری آذربایجان، ایتالیا، بلژیک، اسپانیا و سوئیس در اجرای این پروژه مشارکت می کنند. کارشناسان، کل هزینه ساخت این خط لوله را 1.5 میلیارد یورو برآورد کرده اند.
خط لوله فراآدریاتیک، رقیبی برای روسیه و دیگر صادرکنندگان گاز در منطقه به شمار خواهد رفت.   

منبع: www.irna.ir