درخشش معنویات در عصر ظهور
 از دیگر اموری که باعث پیشرفت معنویت در عصر ظهور می شود آشنایی با قرآن است. قرآن، بعد از آنکه در طی زمان های متمادی و قرون متوالی، مهجور واقع شده است و به دستورها و احکام آن عمل نمی گردیده با ظهور آن حضرت، غبار بی اعتنایی از این کتاب شریف زدوده خواهد شد و معیار عمل تمام انسان ها خواهد بود.&nbsp; اعظم کارگر شریف – بخش مهدویت تبیان   هر گاه به عصر ظهور می اندیشیم و توصیفات آن زمان را در ذهن مرور می کنیم دنیایی بسیار زیبا و آباد به دور از هر گونه فقر، بدون ظلم و فساد، در سایه حکومتی سراسر عدل و داد متصور می شود. پیامبر گرامی اسلام صلی الله علیه واله در این مورد فرمودند: به مهدی بشارتتان می دهم... او ثروتها را درست و به طور مساوی تقسیم می کند و به برکت&nbsp;او غنا و بی نیازی دلهای امت را لبریز می سازد و عدالت او همه را در بر می گیرد، تا آنجایی که دستور می دهد ندا کننده ای ندا کند که "هر کس نیاز مالی دارد بیاید و هر چه می خواهد بگیرد... ." (بحارالانوار ج 51، ص81) به هر حال عصر ظهور دوران وصف نشدنی است، اما آن چه مهم است این است که بدانیم هدف از رسالت جهانی آن حضرت آباد کردن دنیای زود گذر نیست بلکه امام هدایتگر بشر است و سیره امام مهدی عجل الله تعالی فرجه همان سیره و روش پیامبر صلی الله علیه و آله می باشد و حکومت جهانی حضرت به دنبال فراهم نمودن اسباب تقرب الی الله و برداشتن موانع است تا در سایه حکومت عدل امام زمان انسان ها به بالاترین مرحله دینداری برسند. یاران خدا  در عصر ظهور نماز که ستون دین است اقامه می شود و زکات پرداخت می شود و با امر به معروف و نهی از منکر گناه و زشتی از جامعه برچیده می شود، و آن موقع است که هدف از خلقت که رسیدن انسان به مقام خلیفه الهی است محقق خواهد شد همچنانکه قرآن کریم در وصف مومنان آن زمان می فرماید: "الَّذِینَ إِنْ مَكَّنَّاهُمْ فِی الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ وَ لِلَّهِ عاقِبَةُ الْأُمُورِ" «یاران خدا كسانى هستند كه هر گاه در زمین به آنها قدرت بخشیدیم نماز را بر پا مى‏دارند و زكات را ادا مى‏كنند و امر به معروف و نهى از منكر مى‏نمایند و پایان همه كارها از آن خدا است» (سوره حج آیه 41) در روایات اسلامى این آیه به حضرت مهدى عجل الله تعالی فرجه و یارانش، یا آل محمد علیهم السلام به طور عموم تفسیر شده است، چنان كه در حدیثى از امام باقر "علیه السلام" مى‏خوانیم كه در تفسیر آیه" الَّذِینَ إِنْ مَكَّنَّاهُمْ فِی الْأَرْضِ‏ ..." فرمود: این آیه تا آخر از آن "آل محمد و مهدى و یاران او" است‏. خداوند شرق و غرب زمین را در سیطره حكومت آنها قرار مى‏دهد، آئینش را آشكار مى‏سازد، و به وسیله مهدی عجل الله تعالی فرجه و یارانش، بدعت و باطل را نابود مى‏كند آن چنان كه تبهكاران حق را نابود كرده بودند، و آن چنان مى‏شود كه بر صفحه زمین، اثرى از ظلم دیده نمى‏شود [چرا كه] آنها امر به معروف و نهى از منكر مى‏كنند." (تفسیر نمونه ج 14 ،ص118)
بنابراین در عصر ظهور نماز که ستون دین است اقامه می شود و زکات پرداخت می شود و با امر به معروف و نهی از منکر گناه و زشتی از جامعه برچیده می شود، و آن موقع است که هدف از خلقت که رسیدن انسان به مقام خلیفه الهی است محقق خواهد شد. زیرا ارتباط مومنان با خدا تحت عنوان اقامه نماز محکم می شود و بخش های نیازمند و بی نیاز جامعه انسانی و اسلامی با پرداخت زکات به هم پیوند خواهند خورد و زیبایی ها با امر به معروف پیوسته مطرح می گردد و پلیدی ها و زشتی ها با نهی از منکر از میان جامعه مهدوی رخت خواهد بست و جامعه ای تشکیل خواهد شد که قرآن وعده داده است که دین اسلام همه جهان را فرا می گیرد: «هو الّذی ارسل رسوله بالهدی و دین الحقّ لیظهره علی الدّین كلّه و لو كره المشركون» او خدایی است که رسولش را با هدایت و آیین حق فرستاد، تا آن دین را بر همه ادیان غالب گرداند، هر چند مشرکان کراهت داشته باشند. (توبه /33) و طبق روایات ائمه معصومین تأویل این آیه در زمان ظهور امام زمان است که دین اسلام همه جهان را فرا می گیرد. بازگشت به فطرت به طور کلی چون خدا جویی و خداشناسی&nbsp;&nbsp;یک امر فطری می باشد و انبیاء و اولیاء برای بیدار کردن این فطرت آمده اند انسان از روى فطرت‏ و به حكم عقل و حكمت به سوى خداى خود كه آخرین هدف و كمال و نهایت درجه سعادت بشر است، سیر مى‏كند، در عصر ظهور که فشارهای دنیایی و ظلم حاکمان برداشته می شود انسان در این مسیر به راحتی از هر گونه انحراف و گمراهى و لغزش و عصیان و توجه به غیر خدا و پیروى از هوى و هوس و موانع دیگر، خوددارى کرده و با عمل به دستورات الهی به اوج رشد معنویت و اخلاق می رسد.&nbsp;&nbsp; تعلیم قرآن در عصر ظهور   مهدی عجل الله تعالی فرجه و یارانش، بدعت و باطل را نابود مى‏كند آن چنان كه تبهكاران حق را نابود كرده بودند، و آن چنان مى‏شود كه بر صفحه زمین، اثرى از ظلم دیده نمى‏شود [چرا كه] آنها امر به معروف و نهى از منكر مى‏كنند"  از دیگر اموری که باعث پیشرفت معنویت در عصر ظهور می شود آشنایی با قرآن است. قرآن، بعد از آنکه در طی زمان های متمادی و قرون متوالی، مهجور واقع شده است و به دستورها و احکام آن عمل نمی گردیده با ظهور آن حضرت، غبار بی اعتنایی از این کتاب شریف زدوده خواهد شد و معیار عمل تمام انسان ها خواهد بود. البته، روشن است که مقصود از عمل به قرآن، عمل به همه احکام و قوانین آن در جمیع ابعاد است و این منافات ندارد که قبل از ظهور آن حضرت، اجمالا به قرآن عمل شود. همانطور که در روایات آمده است: "در زمانی که قائم آل محمد علیه السلام قیام کند خیمه هایی بر پا کرده تا به مردم قرآن را آنگونه که خدای عزّوجلّ نازل فرموده تعلیم کند." (بحارالانوار، ج 52، ص 339) یکی از اسبابی که باعث رکود جامعه مسلمانان و محافل علمی است، اعتنا نکردن به قرآن است، علاوه بر آنکه نسبت به برخی از آیات شریفه، توان فهم کامل و مراد اصلی آن را ندارند که این یکی از آثار محرومیت از حضور آن حضرت است. از برکات ظهور، آن حضرت تعلیم قرآن طبق مقصود اصلی خداوند است آن حضرت با تعلیم قرآن، آن را سرمشق زندگی انسان ها قرار خواهند داد.&nbsp; خلاصه سخن در روایات، عصر ظهور امام مهدی عجل الله تعالی فرجه دوران بسیار زیبایی توصیف شده است که در آن زمان خبری از ظلم و بی عدالتی نیست فقر و فلاکت وجود ندارد انسان ها با نهایت مهربانی، آرامش و صمیمیت به فرمان امام معصوم&nbsp; زندگی می کنند و با تمام توان تلاش می کنند به قرب الی الله و کمال نهایی خود که هدف از حکومت عدل مهدوی هم همین است برسند. چه خوب است که منتظران حضرتش با تقویت ایمان و بالا بردن تقوای خود به پیشواز این دوران بروند.   
 