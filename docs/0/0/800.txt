تاریخچه مسجد دانشگاه تهران
 مسجد دانشگاه تهران از نخستین مساجد با طراحی مدرن در شهر تهران است که به وسیله عبدالعزیز فرمانفرماییان طراحی و در تاریخ 22 مهر 1345 با حضور ایوب خان، رئیس جمهور پاکستان، افتتاح گردید.
 بخش تاریخ ایران و جهان تبیان   ترکیبی از معماری سنتی ایرانی و معماری مدرن معماری بنا ترکیبی از معماری سنتی ایرانی و معماری مدرن می باشد. مسجد دانشگاه تهران در فضایی به وسعت 1800 مترمربع ساخته شده که 900 مترمربع به شبستان و 900 مترمربع نیز به صحن مسجد اختصاص یافته است. زیر سازی بنا از سنگ و بتون مسلح و دارای گنبدی به شکل عدسی است که پایه های آن را ستون های مورب از بدنه اصلی ساختمان جدا کرده است . ستون ها و فلکه دور گنبد و شبکه های طبقه اول از کاشی معرق و توسط استادان کاشی ساز اصفهانی تراشیده و نصب شده است . کتیبه های شبستان نیز به همین شیوه از زمینه یک رنگ ساخته شده است . در کاشی کاری مسجد آیاتی از قرآن مجید به کار رفته است . این مسجد دارای دو مناره، هر یک به ارتفاع 28/40 متر می باشد که تمامی با سنگ تراورتن پوشیده شده و عبارت «الملک لله » روی آن ها نقش بسته است . در طراحی بنا بر اصالت هنری کاشی کاری عهد سلجوقیان که توسط هنرمندان و معماران ایرانی به وجود آمد و در زمان صفویه کامل شد تأکید شده است.
&nbsp;از رویدادهای مهم در تاریخ این مسجد می توان به تحصن روحانیون در آن در آخرین روزهای حیات حکومت پهلوی و همچنین حضور دانشجویان در درگیری های 18 تیر 1378 اشاره کرد. این مسجد پس از تاسیس نهاد نمایندگی ولی فقیه در دانشگاهها، زیر نظر این نهاد اداره می شود تاریخچه ساخت مسجد: در تاریخ 15 شهریور 1327 اعضای انجمن معارف اسلامی دانشجویان طی نامه ای رسمی از دانشگاه و اولیای امور تقاضا کرده اند که برای رعایت حال دانشجویان ، تصمیمی دربارة ساختمان یک مسجد آبرومند ، اتخاذ نمایند که دانشجویان بتوانند در آن جا به&nbsp; عبادت بپردازند . فراهم نمودن مقدمات ساخت مسجد تا تاریخ 16 فروردین 1334 به تعویق افتاد اما طبق اظهارات دکتر اقبال- رئیس وقت دانشگاه قرار شد که اولین کلنگ ساخت مسجد دانشگاه در روز اول اردیبهشت ماه سال 1334 به زمین بخورد.
در دی ماه سال 1336مسئولین ساخت مسجد اظهار داشتند: «مقدمات ساختمان مسجد دانشگاه فراهم گردیده و اولین کلنگ بنای مسجد مزبور با مراسم خاصی در اوایل اردیبهشت ماه به&nbsp;زمین زده خواهد&nbsp;شد . مخارج ساختمان مسجد دانشگاه ، ده&nbsp; میلیون ریال برآورد&nbsp; شده که از طرف دانشگاه تهران تأمین گردیده&nbsp;&nbsp; است . در ساختمان مسجد دانشگاه&nbsp; ، یک سالن بزرگ برای&nbsp; مراسم تحلیف و گذرانیدن پایان&nbsp; نامه های&nbsp; فارغ التحصیلان دانشکده های مختلف بنا می&nbsp; شود&nbsp;&nbsp; . نقشة ساختمان مسجد ، نظیر مساجد بزرگ با در نظر گرفتن احتیاجات دانشگاه&nbsp;، ترسیم شده و محل آن در محوطة مرکزی دانشگاه تعیین گردیده است. این مسجد دارای یک سردر عالی و مرتفع و در وسط دارای یک گنبد کاشی&nbsp;کاری و دو منار ة بلند خواهد&nbsp;بود و تز یینات داخلی مسجد هم از روی نقشه های شرقی و غربی انجام خواهد&nbsp; گردید.»
ساختمان مسجد دانشگاه از هر جهت با سایر ساختمان ها فرق دارد&nbsp; . نقشة این مسجد طوری ساخته شده که تاکنون در ایران سابقه نداشته . قبلة این مسجد در ابتدا کج بود و مهندسین که نقشة ساختمان را تهیه کرده اند برای رفع این نقص از مسجد امام اصفهان تقلید کردند&nbsp; . به ترتیبی که کجی قبله ، به هیچ وجه در ساختمان ، مشاهده نمی شود . وسعت ساختمان مسجد دانشگاه 2200 متر مربع می باشد .
در تاریخ 27 مهر 1339 مقاله ای در «اطلاعات جوانان» در اعتراض به تکمیل نشدن ساختمان مسجد دانشگاه به چاپ رسید. متن این مقاله به این شرح است:
«...چند سال پیش سروصدا بپا کردند و بوق و کرنا زدند که دانشگاه تهران هم ، مثل سایر دانشگاه های بزرگ جهان می خواهد عبادتگاه و مسجد داشته باشد و بالاخره طیّ تشریفاتی&nbsp;، اولین کلنگ ساختمان مسجد دانشگاه را به&nbsp; زمین زدند . بعد از آن دومین کلنگ و سومین کلنگ هم زده شد و مسجد به سرعت جلو آمد . ساختمان آن هم واقعاً تماشایی بود&nbsp;&nbsp; . با این طرح و نقشة جالب و مواد و نحوة ساختمانی که انتخاب کرده بودند ، ساختمان این مسجد اصلاً یک کار جالب بشمار می آمد&nbsp;&nbsp; . مدتی ساختمان پیشرفت کرد، بعد نیمه کاره ماند . دوباره دست به کار شدند ، باز هم نیمه کاره ماند و بالاخره بعد از چند بار آغاز و اتمام&nbsp;&nbsp; ، مسجد هم چنان&nbsp; نیمه کاره است و در حالی&nbsp; که چیزی از ساختمانش نمانده و اسکلت بتونی آن کاملاً به&nbsp; پایان رسیده است ، آن&nbsp; را همین طور نیمه کاره گذاشته اند. این جا یک سوال موجود است: آیا دانشگاه ، مسجد می خواهد یا نه؟ خوب این اختراع ما نیست . تمام دانشگاه های بزرگ دنیا عبادتگاه دارند و در نقشة دانشگاه ما هم ، از روز اول ، مسجد منظور شده و باید ساختمان آن که نزدیک به&nbsp; اتمام است&nbsp;، کامل شود&nbsp;. چرا نمی گذارند مسجد دانشگاه ساخته شود؟ چه کسی مانع این کار است و ساختن این مسجد با عقاید چه کسی منافات دارد؟ ما به&nbsp; شایعاتی که در این باره ورد زبان ها است اشاره ای نمی کنیم&nbsp;&nbsp; ، فقط بر اساس منطق و عقل سلیم می بینیم، در حالی&nbsp; که دانشگاه ، در چندین نقطه و حتی دو قدم پایین تر از همین مسجد کارهای ساختمانی را که نشان دهندة وجود اعتبار ساختمانی است ، شروع کرده است ، نیمه کاره ماندن مسجد ، به&nbsp; دلیل بی مزه و تکراری&nbsp;نبودن اعتبار نمی تواند&nbsp; باشد&nbsp;. وقتی اعتبار هم&nbsp;، موجود بود&nbsp;، چه چیزی مانع ساختن مسجد بود؟ و چه کسی از پیشرفت این کار جلوگیری می کند؟ فعلاً فقط اظهار امیدواری می کنیم ساختمان مسجد دانشگاه که به&nbsp; هردلیل ، اعم از دلایل مالی&nbsp;&nbsp; ، فنی&nbsp;&nbsp; ، اعتباری و مذهبی نیمه تمام مانده است ، به زودی تکمیل بشود ...«
&nbsp;به علت رکود ایجاد شده در ساخت مسجد دانشگاه، در بهمن ماه سال 1339 در دانشکده های فنی، پزشکی و علوم برای دانشجویان نمازخانه موقت دائر شد. سرانجام در تاریخ 22 مهر ماه سال 1345 مسجد دانشگاه تهران نیز افتتاح شد. در تاریخ 15 دی 1345 نیز به&nbsp; دستور دکتر اقبال، رییس هیأت مدیره و مدیرعامل شرکت ملی نفت ایران، مبلغ ششصد&nbsp; هزار ریال از طرف شرکت ملی نفت ایران برای نصب یک چلچراغ بزرگ در مسجد دانشگاه در اختیار دانشگاه تهران گذاشته شد . &nbsp;معرفی فضاهای مسجد: &nbsp;- ورودی :مسجد دارای دو ورودی به حیاط اصلی و دو ورودی به حیاط فرعی است. این دو حیاط توسط یک ورودی با هم در ارتباطند .
&nbsp;- حیاط: مسجد دارای یک حیاط اصلی است که در حال حاضر در جهت شبستان و مسقف می باشد و از آن برای خواندن نماز نیز استفاده میشود، و نیز دارای یک حیاط فرعی است که مربوط به عملکرد های جانبی است.
&nbsp;- شبستان : مسجد دارای یک شبستان است که حدود یک سوم آن متعلق به خواهران بوده وبقیه به برادران تعلق دارد.
&nbsp;- فضای فرهنگی: مسجد دارای یک مجموعه اداری- فرهنگی است که شامل دو قسمت خواهران و برادران می باشد. ورودی قسمت خواهران در سمت شمال شرقی حیاط اصلی وورودی قسمت برادران در سمت جنوب غربی آن ودر کنار حیاط فرعی ودر ارتباط با آن می باشد
&nbsp;ویژگی های معماری مسجد:
&nbsp;این مسجد متعلق به دوران پهلوی است و علیرغم برخورداری از عناصری چون مناره و گنبد، سبک معماری آن ازنظر فرم، فضا و مصالح متفاوت با سبک سنتی است.
&nbsp;- منظر ونشانه شناسی شهری: مسجد به صورت تک بنا وبا دو مناره نسبتاًَ بلند استوانه ای و اختلاف مصالح با دیگر ساختمان های دانشگاه، کاملاًَ قابل تشخیص است.
&nbsp;- جهت گیری حجم به سمت قبله : حجم کلی مسجد نسبت به خیابان های ارتباطی دانشگاه تغییر جهت داده و در سمت قبله قرار گرفته است.
&nbsp;- هندسه وفضای شبستان: پلان شبستان مربع وبا جهت گیری فضایی یکسان می- باشد اما عواملی چون وورودیهای رو به قبله و تو رفتگی های ورودی اصلی، تأکید بر جهت قبله نموده اند.
&nbsp;- نحوه وجهت نور گیری: نورگیری شبستان یکی از طریق درب ورودی اصلی شبستان و دیگر از طریق پنجره های زیر گنبد تأمین میشود.
&nbsp;- مصالح و تزئینات خارجی: بدنه ها عموماًَ دارای پوشش سنگی دوتیشه ومناره ها دارای پوشش سنگ باد بر با کتیبه به خط بنایی هستند. ستون های حیاط بتنی بوده و بالای دیوار حیاط کتیبه کاشی کاری شده به خط ثلث دیده می شود.
&nbsp;- مصالح و تزئینات داخلی شبستان: دیوارها دارای پوشش سنگی، گنبد وسقف گچی وبه رنگ سفید، محراب کاشی کاری شده، با طرح گل وگیاه و خء ستون ها گچی وستون های کاشی کاری با طرح های اسلیمی می باشد.
&nbsp;- پوشش شبستان: مسجد دارای یک گنبد در مرکز و سقف مسطح در اطراف گنبد می باشد. گنبد و ستون های مورب دارای سازه فلزی وسقف مسطح با ستون های مربوطه دارای اسکلت بتنی می باشد.   منبع: دوران (موسسه مطالعات و پژوهش های سیاسی)
 