طرح «تعویض خودرو» اجرایی نشد!
 برخلاف ضوابط قانون حمایت از حقوق مصرف کنندگان خودرو، هیچ یک از شرکت های خودروساز و واردکننده در صورت معیوب بودن خودروی عرضه شده از سوی خود نسبت به تعویض آن اقدام نمی کنند. بخش اقتصاد تبیان   اصلاحیه آیین نامه اجرایی قانون حمایت از حقوق مصرف کنندگان خودرو چندی پیش به تصویب هیات دولت رسیده و از سوی معاون اول رییس جمهوری به وزارت صنعت، معدن و تجارت، خودروسازان و واردکنندگان خودرو ابلاغ شد. در این قانون شاخص ها و الزاماتی برای رعایت حقوق مصرف کنندگان خودروهای داخلی و خارجی تدوین شده و وزارت صنعت، معدن و تجارت نیز ماموریت یافته بر حسن اجرای این قانون از سوی خودروسازان و واردکنندگان خودرو نظارت کند. با این حال ارزیابی صورت گرفته در این زمینه نشان می دهد که برخی از الزامات و استانداردهای تعیین شده در قانون حمایت از حقوق مصرف کنندگان خودرو در حوزه خدمات پس از فروش از سوی شرکت های خدمات پس از فروش خودروسازان و واردکنندگان خودرو رعایت نمی شود. این در حالی است که براساس آیین نامه اجرایی قانون حمایت از حقوق مصرف کنندگان خودرو، شرکت های خودروساز و واردکننده خودرو موظفند در صورتی که خودروی عرضه شده از سوی آنها معیوب شده و با وجود چندین بار مراجعه به نمایندگی خدمات پس از فروش عیب آن برطرف نشود، خودروی جایگزین در اختیار مالک خودرو قرار دهند طبق گزارش شرکت بازرسی کیفیت و استاندارد ایران، عملکرد هیچ یک از شرکت های خدمات پس از فروش خودرو در ایران انطباق کامل با قانون حمایت از حقوق مصرف کنندگان خودرو نداشته و عمده ترین تخلفات در این حوزه "عدم پرداخت خسارت خواب خودرو" و "عدم تعویض خودرو در صورت تکرار عیب" است. این در حالی است که براساس آیین نامه اجرایی قانون حمایت از حقوق مصرف کنندگان خودرو، شرکت های خودروساز و واردکننده خودرو موظفند در صورتی که خودروی عرضه شده از سوی آنها معیوب شده و با وجود چندین بار مراجعه به نمایندگی خدمات پس از فروش عیب آن برطرف نشود، خودروی جایگزین در اختیار مالک خودرو قرار دهند. صراحت قانون درباره ضرورت تعویض خودروی معیوب از سوی خودروسازان و واردکنندگان خودرو در حالی است که طبق ارزیابی صورت گرفته هم اکنون هیچ یک از خودروسازان و واردکنندگان خودرو در ایران این قانون را اجرا نمی کنند.
  منبع : ایسنا 
 