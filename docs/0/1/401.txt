«انبیا در سوگ» کتاب شد
 کتاب «انبیا در سوگ؛ متون شبیه خوانی دوره&nbsp; قاجار در مورد دین سروران غیراسلامی»&nbsp;منتشر شد. بخش کتاب و کتابخوانی تبیان  کتاب «انبیا در سوگ؛ متون شبیه خوانی دور&nbsp;&nbsp; قاجار در مورد دین سروران غیراسلامی» از سوی انتشارات پژوهشگاه فرهنگ، هنر و ارتباطات منتشر شد. این اثر نتیجه پژوهشی است که دکتر بهروز محمودی بختیاری و مرضیه وروانی فراهانی با نظارت دکتر خشایار قاضی زاده در پژوهشگاه فرهنگ، هنر و ارتباطات اجرا کرده اند. حفظ بخشی از میراث فرهنگی ایرانِ دوره قاجار و نیز تحلیل گفتمان شیعیان با دیگر ادیان الهی از طریق هنر تعزیه از اهداف اجرای این پژوهش بوده است. کتاب «انبیا در سوگ» در 779 صفحه و در پنج فصل تدوین شده است. در فصل اول و دوم این کتاب، تلاش شده تا جنبه های مختلف تعزیه، معرفی و تغییرات آن در دوره های مختلف به خصوص دور&nbsp;&nbsp; قاجار بررسی شود. در فصل سوم، سابقه پژوهش و معرفی نسخه هایی که موضوع آنها غیر از حوادث عاشورا و اهل بیت پیامبر(علیهم السلام) است بررسی شده و در فصل چهارم، مجالس شبیه خوانی متعلق به دور&nbsp;&nbsp; قاجار، که موضوع آنها دین سروران غیراسلامی است، به ترتیب تاریخی بیان و داستان آنها با اصل داستان در قرآن و دیگر منابع قرآنی و انجیلی&nbsp; تطبیق داده شده است. در فصل پنجم این کتاب نیز نتیجه&nbsp; بررسی های صورت گرفته در این پژوهش ارائه شده است.    منبع: مهر
 
