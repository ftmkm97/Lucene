بیانیه ای که در میان حجاج پخش شد
 متن گفتگوی نماینده سازمان الفتح با امام خمینی به 4 زبان عربی، فارسی، انگلیسی و تركی چاپ شد تادر ایام حج آینده (بهمن 47) میان حجاج پخش شود.  بخش تاریخ ایران و جهان تبیان   آشنایی با تاریخچه مبارزه در فلسطین: 19 مهر 1347 نماینده سازمان الفتح با امام خمینی گفت و گو کرد سازمان الفتح چیست و چگونه شکل گرفت حرکه التحریر الوطنی الفلسطینی با عنوان اصلی سازمان الفتح است که از حروف نخستین فلسطین، تحریر و حرکت (ف-ت-ح) تشکیل شده است . این سازمان توسط گروه اندکی از مبارزان گمنام فلسطینی در سال 1956م تشکیل شد که در نبردهایی علیه سربازان اسرائیلی شرکت داشتند.  الفتح، نام یکی از سازمانهای مبارز فلسطینی است که در سرزمینهای اشغال شده فلسطین به عملیات نظامی بر ضد اشغالگران صهیونیستی می پردازد.&nbsp; ?حرکه التحریر الوطنی الفلسطینی ? با عنوان اصلی سازمان الفتح است که از حروف نخستین فلسطین، تحریر و حرکت (ف-ت-ح) تشکیل شده است . این سازمان توسط گروه اندکی از مبارزان گمنام فلسطینی در سال 1956م تشکیل شد که در نبردهایی علیه سربازان اسرائیلی شرکت داشتند. با شکل گیری رژیم صهیونیستی در سال 1348 و اخراج فلسطینیها از سرزمینشان، دوران آوارگی مردم فلسطین برای جستجوی محل سکونت در کشورهای عربی آغاز شد. آنان مجبور شدند ابتدا درکشورهای هم جوار، یعنی لبنان ، سوریه، اردن و مصر و سپس در سایر کشورهای عربی، از جمله کشورهای عربی حوزه خلیج فارس (عرا ق، کویت، عربستان، و 6)ساکن شوند. حضور دهها هزارنفری فلسطینیان در کشورهای عربی به خطری عمده برای رژیم های عرب وابسته به غرب تبدیل شد. چرا که جوانان فلسطینی برای آزاد سازی کشورشان از چنگ اسرائیلی ها به فرا گیری آموزشهای نظامی پراکنده بر ضد نیروهای صهیونیستی دست می زدند. آنان امیدوار بودند سران کشورهای عربی با استفاده از امکانات نظامی خود، فلسطین را از دست اسرائیلی ها باز پس گیرند، اما سر سپردگی سران کشورهای عربی و اختلافات میان آنها موفقیتی نصیب فلسطینیها نکرد. پس از اشغال نواره غزه توسط سربازان اسرائیلی درسال 1956م اطلاعات مهمی شامل مشخصات مبارزان فلسطینی به دست اسرائیلی ها افتاد. این اطلاعات که توسط نیروهای اطلاعاتی مصر گردآوری شده بود، باعث شد که اسرائیل دهها مبارز فلسطینی را شناسایی کند و در مدارس و میادین شهر غزه به جوخه های مرگ بسپارد. این حادثه تلخ گروهی از جوانان مبارز فلسطین را برآن داشت تا با قطع امید از رهبران عرب، در پی تشکیل سازمانی باشند که خود به تنهایی و با تکیه بر نیروهای مبارز فلسطینی به نبرد با صهیونیستها بپردازند و در راه آزادی سرزمین شان فداکاری کنند. سازمان الفتح در ابتدا چند هدف اصلی داشت: باز پس گرفتن سرزمین فلسطین از راه نظامی، اتحاد نیروهای مختلف فلسطینی در جنگ با اسرائیل، تشویق کشورهای عربی به پاسداری از مرزهای جغرافیایی خود و در اختیار گذاردن پایگاههایی به مبارزان فلسطینی. این سازمان توانست تشکیلات منسجمی را پی ریزی کند و در شاخه های سیاسی، اطلاعاتی، نظامی به جمع آوری نیرو از یمان جوانان فلسطینی بپردازد. شاخه نظامی فتح، به نام ?العاصفه ? وظیفه آموزش نظامی مبارزان را برعهده داشت و به عملیات پراکنده علیه اشغالگران دست می زد. اختلاف بر سر رهبری جهان عرب، کشورهای عربی را به دو بخش تقسیم کرده بود: گروهی به رهبری ملک فیصل (پادشاه عربستان) که تمایلات غربی داشت در برابر عبد الناصر و هم پیمانانش که ایده های وطن پرستی را دنبال می کردند. فتح نیز پیشتر اعلام کرده بود که از هیچ کشور عربی اطاعت نخواهد کرد، در نتیجه، کشورهای عربی بر ضد فتح بسیج شدند و در سال 1965 دستگاههای تبلیغاتی اعراب بر ضد فتح به کار افتاد وبزودی رهبرانش دراردن، لبنان، سوریه، و 6دستگیر و روانه زندانها شدند و شماری از آنان نیز در زیر شکنجه جان باختند.
در 1968 عملیات نظامی نیروهای الفتح در جنگی که بعدها به کرامه (شهری درساحل شرقی اردن) مشهور شد. ضربه سنگینی به نیروهای اسرائیلی وارد کرد. این عملیات که به تلافی شکست اعراب از اسرائیل درجنگ سال 1967 صورت گرفت. از میزان فشار کشورهای عرب بر الفتح کاست. همچنین دیگر گروههای مبارز فلسطینی به دلیل برتری شمار نیروهای الفتح برآنها، ریاست سازمان آزادیبخش فلسطین (ساف) را در پنجمین اجلاس شورای ملی فلسطین واگذار کردند. سازمان آزادیبخش فلسطین (ساف)  دراین اجلاس که درسال 1969م در قاهره برگزار شد، یاسر عرفات به عنوان رئیس کمیته اجرایی ساف برگزیده شد. ساف متشکل از پانزده گروه کوچک و بزرگ فلسطینی بود که در سال 1343ش تشکیل شده بود، این رخداد، موجب به رسمیت شناخته شدن سازمان الفتح نزد کشورهای عربی و محافل بین المللی شد از آن پس، رهبری گروههای فلسطینی در اختیار الفتح قرار گرفت. مهمترین رهبران الفتح در آغاز عبارت بودند از: یاسر عرفات، ابوایاد، ابوجهاد، سرهنگ ابوموسی و ابونضال. همزمان با گسترش فعالیتهای مبارزاتی الفتح، اعضای گروههای مسلمان کشورهایی نظیر ایران و ترکیه برای فراگیری آموزشهای نظامی راهی اردوگاههای نظامی الفتح در لبنان شدند. از آن پس، ارتباط میان گروههایی که علیه حکومت شاه مبارزه می کردند با الفتح افزایش یافت. این موضوع حساسیت ساواک را نسبت به انقلابیون ایرانی افزایش داد. درسالهای 1347ش امام خمینی در فتوایی حمایت خود را از گروههای مبارز فلسطینی بویژه الفتح اعلام کردند و از مردم مسلمان خواستند به پشتیبانی از&nbsp;مجاهدین راه خدا&nbsp; با تمام نیرو و امکانات برخیزند. این در حالی بود که دیگر مراجع شیعه از صدور فتوا مبنی بر حمایت مالی و معنوی از رزمندگان فلسطینی خوددار می کردند. در 28بهمن 1357 یاسر عرفات، رهبر سازمان الفتح و رئیس سازمان آزادیبخش فلسطین، نخستین شخصیت سیاسی بود که برای گفتن تبریک پیروزی انقلاب اسلامی به تهران آمد و با امام خمینی دیدار کرد. اگر چه بعدها روابط دوستانه جمهوری اسلامی ایران با الفتح، به دلیل مواضع سازشکارانه این سازمان در برابر اسرائیل، چندان گرم باقی نماند؛ با این حال ایران همواره به حمایت از مردم مبارز فلسطین ادامه داده است. الفتح تا کنون با چندین انشعاب درونی مواجه شده است ابتدا گروهی از نیروهای این سازمان به دنبال کشتار گسترده فلسطینیان به دست رژیم اردن در سپتامبر سال 1970 با نام&nbsp;سپتامبر سیاه دست به عملیات انتقام جویانه بر ضد منافع اسرائیل و حامیانش در اروپا زد. دومین انشعاب از سوی سرهنگ ابوموسی در سال 1362ش و به دنبال طرح خروج فلسطینیها از بیروت صورت گرفت و انشعاب سوم به دست ابوزعیم، مسول شاخه نظامی الفتح، در سال 1365ش انجام شد.    منبع: صاحب نیوز


 