5 دسر خوشمزه با موز
 اگر می خواهید در مصرف موز تنوع و خلاقیت ایجاد کنید سوشی موز را دریابید. البته در سوشی ما خبری از ماهی خام نیست. بلکه به موز، کره بادام زمینی و شکلات یا شکلات صبحانه نوتلا و برخی مواد دیگر مانند تخم شربتی، خلال پسته و غیره نیاز دارید.  فاطمه مهدی پور - بخش تغذیه و آشپزی تبیان   این میان وعده ها یا دسرهای فوق العاده انرژی تان را افزایش می دهد. کافی است موز را با مواد متنوع داخل نان ترتیلا بپیچید و آن را مانند سوشی برش زده و نوش جان کنید. سوشی موز با نوتلا کافی است یک عدد نان ترتیلا را پهن کرده و روی آن را با نوتلا بپوشانید. سپس یک موز روی آن گذاشته و نان را بپیچید. در نهایت نیز آن را برش زده و سرو کنید. سوشی موز با کره بادام زمینی این بار می توانید به جای نوتلا از کره بادام زمینی استفاده کنید. این بار کافی است روی نان را با یک لایه کره بادام زمینی پوشانده و موز را روی آن قرار بدهید و بپیچید.   سوشی موز با خلال پسته و بادام برای اینکه کاری کنید تا فرزند نوجوانتان هم موز بخورد و هم از مغزها استفاده کند می توانید این خلاقیت را به کار ببندید. مطابق دستور قبل سوشی را با کره بادام زمینی آماده کرده و آن را در خلال ریز پسته یا بادام و هر مغز دیگری که دوست دارید و حتی کنجد غلت دهید. سپس برش داده و سرو کنید. سوشی موز با کره بادام و تخم شربتی برای ایجاد تنوع می توانید روی نان ترتیلا کره بادام زده و روی آن تخم شربتی بریزید. حتماً می دانید که بادام و تخم شربتی حاوی میزان زیادی کلسیم هستند. بنابراین می توانید از یک میان وعده یا دسر حاوی مواد معدنی عالی مانند پتاسیم و کلسیم و غیره بهره مند شوید.   سوشی موز با شکلات سیاه این دستور برای افراد شکلات باز مناسب است و یک دسر خوب محسوب می شود. برای تهیه آن کافی است از کره بادام زمینی، شکلات سیاه آب شده، پودر نارگیل، کنجد و پودر پسته استفاده کنید. داخل نان را مطابق دستورهای ذکر شده کره بادام زمینی بزنید و موز را در آن بپیچید. سپس قسمت بیرونی نان را با شکلات آب شده بپوشانید و پودر نارگیل، کنجد و پودر پسته را روی آن پاشیده و برش بزنید.   
 