«لعن های نامقدس» به چاپ دهم رسید
 نشر آرما چاپ دهم کتاب «لعن های نامقدس» نوشته حجت الاسلام مهدی مسائلی را به بازار کتاب فرستاد. بخش کتاب و کتابخوانی تبیان &nbsp;    کتاب «لعن های نامقدس» به قلم حجت الاسلام مهدی مسائلی به تبیین قوانین و محدودیت های تبری می پردازد. در این کتاب نویسنده سعی دارد به موضوعات زیر پاسخ دهد: حقیقت تبری چیست؟ آیا برای انجام وظیف&nbsp;&nbsp; تبری لازم است حتماً به مقدسات اهل سنت توهین و لعن شود؟ آیا واقعاً این تفکر، آن گونه که مطرح می شود، از ضروریات و لوازم مکتب تشیع است یا چنین نیست و بدون اهانت و لعن به مقدسات اهل سنت نیز می توان شیعه بود؟ تفاوت لعن با دشنام چیست؟ آیا لعن در هرجا و به هر صورتی جایز است؟ مسائلی در کتاب یادآور می شود که لعن و توهین به خلفا، امروز خدمتی بزرگ به جریان افراط گری در اهل سنت است. افراطی های اهل سنت ابزاری موثرتر از این توهین برای ترویج افکار ضد شیعی خود ندارد. بسیاری از اندیشه های شیعه که زمینه ساز بیان تهمت ها و برداشت های سوء و غیرواقعی افراط گرایان اهل سنت به شیعه است، در میان جریان های اعتدال گرای اهل سنت نیز پذیرفته است و از همین رو اینان تهمت ها و نسبت های سوء افراط گرایان اهل سنت را در این موضوعات نمی پذیرند. اما موضوع لعن و توهین خلفا نزد هیچ کدام از فرقه های اهل سنت پذیرفته نیست و هم&nbsp;&nbsp; آن ها از بیان آن منزجرند. از همین رو جریان افراط گرای اهل سنت با استفاده از این ابزار، گروه های اعتدال گرای اهل سنت را با خود همراه می سازند و به موضع گیری و ضدیت با شیعه فرا می خوانند. در همین راستا نویسنده با بررسی مسئل&nbsp;&nbsp; لعن، از نهی خاص اهل بیت-علیهم السلام- درباره توهین و لعن یاد می کند. افزون بر این، «لعن های موجود در قرآن و روایات» نیز مورد بررسی قرار می گیرد. «سخنی دربار&nbsp;&nbsp; زیارت عاشورا» و « شعار مرگ بر آمریکا و اسرائیل» از دیگر عناوین این بخشند. همچنین نویسنده در ادامه بحث هایی پیرامون «تقیه» و «سیره و روش اهل بیت علیهم&nbsp; السلام» در این باره ارائه می دارد. نویسنده در پایان نیز گزارش هایی تاریخی را بیان می کند که عناوین آنها عبارتند از: « محقق کرکی و لعن علنی خلفا» «تیزهوشی میرزای شیرازی» « این کتاب ها هرچه بیش نشود، بهتر است» «انتشار کتاب های تفرقه انگیز در قم» و «چند توصیه از مرحوم آیت الله بهجت». چاپ دهم کتاب «لعن های نامقدس» توسط نشر آرما در 168 صفحه در قطع رقعی با قیمت 8هزار تومان منتشر شده است.    منبع: حلقه وصل
