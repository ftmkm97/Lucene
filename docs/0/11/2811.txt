بازیگر فیلم ˝اشک  ها و لبخندها˝ درگذشت
 خانواده شارمین کار اعلام کردند این بازیگر روز شنبه بر اثر عوارض یک شکل نادر از زوال عقل در وودلند هیلز درگذشت. بخش سینما و تلویزیون تبیان    خانواده شارمین کار اعلام کردند این بازیگر روز شنبه بر اثر عوارض یک شکل نادر از زوال عقل در وودلند هیلز درگذشت. او 73 ساله بود. کار متولد 27 دسامبر 1942 در شیکاگو بود. او 21 ساله بود که در 1965 در فیلم برنده اسکار "اشک ها و لبخندها" ("آوای موسیقی") با بازی جولی اندروز و کریستوفر پلامر در نقش لیسل وان تراپ، بزرگ ترین دختر وان تراپ ترانه محبوب " Sixteen Going on Seventeen " را خواند. کار بعداً تنها در یک فیلم دیگر بازی کرد: "Evening Primrose" در 1966 که در آن مقابل آنتونی پرکینز ظاهر شد. به گزارش هالیوود ریپورتر، او بعد از ترک حرفه سینما در کالیفرنیا یک شرکت طراحی به نام "طراحی شارمین کار" راه اندازی کرد که مایکل جکسون از مشتریان آن بود. کار بعداً دو کتاب نوشت: "همیشه لیسل" (2000) که در آن از تجربه بازی در فیلم "اشک ها و لبخندها" نوشت و "نامه هایی به لیسل" (2001) که با الهام از هزاران نامه ای که با گذر سال ها از طرفداران دریافت کرده بود، نوشته شد. آگاتی وان تراپ، شخصیت واقعی لیسل در 2010 در 97 سالگی درگذشت. او عضو خانواده اتریشی وان تراپ بود که فیلم "اشک ها و لبخندها" از روی زندگی آن ها ساخته شد.    منبع: هنرآنلاین &nbsp; 