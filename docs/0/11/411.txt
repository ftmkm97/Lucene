چرا معلولان نمی توانند آزادانه در سطح شهر تردد داشته باشند؟؟؟
 با وجود اینکه در سال 1383 قانون حمایت از معلولان در مجلس شورای اسلامی به تصویب رسید اما با گذشت بیش از یک دهه از تصویب این قانون، همچنان کاستی های متعددی در این زمینه وجود دارد. فرآوری: فاطمه ناظم زاده- بخش اجتماعی تبیان   جامعه معلولین، افراد مهمی در اجتماعی محسوب می شوند و به دلیل کاستی هایی که نسبت به مردم عادی دارند، توجه به تامین نیازها و فراهم ساختن حداقل امکانات در شهر برای آنها ضرورت دارد.
با وجود اینکه در سال 1383 قانون حمایت از معلولان در مجلس شورای اسلامی به تصویب رسید اما با گذشت بیش از یک دهه از تصویب این قانون، همچنان کاستی های متعددی در این زمینه وجود دارد.
قانونی که طبق آن دولت موظف است زمینه های لازم را برای تأمین حقوق معلولان، فراهم و حمایت های لازم را از آنها به عمل آورد. در دنیا 700 میلیون نفر یعنی 10 درصد از کل جمعیت معلول هستند که 80 درصد از این جمعیت در کشورهای جهان سوم و در حال توسعه زندگی می کنند. بر اساس سرشماری سال 1390، در ایران حدود یک میلیون نفر معلول وجود دارد که 133 هزار نفر آن در استان تهران ساکن هستند. منظور از معلول در این قانون به افرادی اطلاق می گردد که به تشخیص کمیسیون پزشکی سازمان بهزیستی براثر ضایعه جسمی، ذهنی، روانی یا توأم؛ اختلال مستمر و قابل توجهی در سلامت و کارآئی عمومی وی ایجاد گردد، به طوری که موجب کاهش استقلال فرد در زمینه های اجتماعی و اقتصادی شود.
کلیه وزارتخانه ها، سازمانها و موسسات و شرکتهای دولتی و نهادهای عمومی و انقلابی موظفند در طراحی، تولید و احداث ساختمانها و اماکن عمومی و معابر و وسایل خدماتی به نحوی عمل نمایند که امکان دسترسی و بهره مندی از آنها برای معلولان همچون افراد عادی فراهم گردد.
وزارتخانه ها، سازمانها و موسسات و شرکتهای دولتی و نهادهای عمومی&nbsp; و انقلابی موظفند جهت دسترسی و بهره مندی معلولان، ساختمانها و اماکن عمومی، ورزشی و تفریحی، معابر و وسایل خدماتی موجود را در چارچوب بودجه های مصوب سالانه خود مناسب سازی نمایند.
شهرداریها موظفند از صدور پروانه احداث و یا پایان کار برای آن تعداد&nbsp; از ساختمانها و اماکن عمومی و معابری که استانداردهای تخصصی مربوط به معلولان را رعایت نکرده باشند خودداری نمایند. سرگذشت این قانون تصویب شده ....عبارات مذکور بخشی از قانون حمایت از معلولان را شامل می شوند که با دیدن آنها این سوال ایجاد می شود که این قوانین تا چه حد به عملی شدن رسیده اند؟ ساده ترین اقدام در جهت رفاه و آسایش معلولین، فراهم کردن و مهیا کردن خیابان ها و پیاده روها برای عبور ویلچر است و حتی افراد بسیاری که فرزند کوچک دارند و به استفاده از کالسکه در سطح شهر می پردازند هم، با این مشکل مواجه هستند، که خیابان ها و پیاده روها شرایط نامناسبی برای عبور ویلچر و کالسکه دارند. به گزارش تبیان به نقل از خبرآنلاین روز گذشته، رئیس کمیسیون سلامت، محیط زیست و خدمات شهری شورای شهر تهران با اشاره به اینکه تمامی دستگاه های دولتی و عمومی کشور اعم از شهرداری ها به وظایف قانونی شان در خصوص مناسب سازی معابر و اماکن شهری و حمل و نقل عمومی برای جامعه معلولان عمل نکرده اند، گفت: سازمان بهزیستی نیز وظیفه نظارتی خود را به نحو احسن انجام نداده است.   رحمت اله حافظی صبح دیروز(24مهر1395) در اولین کنگره بین المللی توانبخشی بیماری های مغز و اعصاب با بیان اینکه معابر شهر تهران برای ترد معلولان و کسانی که مشکلات حرکتی جدی دارند، مناسب نیست، تاکید کرد: سوال اصلی این است که آیا معلولان به راحتی و آزادانه می توانند در سطح شهر تردد کنند و آیا الزامات قانونی مناسب سازی معابر شهری و حمل و نقل عمومی برای این افراد اجرایی شده است؟
وی با اشاره به گزارس سازمان جهانی بهداشت (WHO)، گفت: در دنیا 700 میلیون نفر یعنی 10 درصد از کل جمعیت معلول هستند که 80 درصد از این جمعیت در کشورهای جهان سوم و در حال توسعه زندگی می کنند. بر اساس سرشماری سال 1390، در ایران حدود یک میلیون نفر معلول وجود دارد که 133 هزار نفر آن در استان تهران ساکن هستند.
رئیس کمیسیون سلامت، محیط زیست و خدمات شهری شورای شهر تهران، عنوان کرد: در تعریف مناسب سازی، اینگونه آمده است، اصلاح محیط و تدارک وسایل حمل و نقل به طوری که افراد معلول قادر باشند آزادانه و بدون خطر در محیط پیرامون خود اعم از اماکن عمومی، معابر شهری و بین شهری و ساختمان های عمومی حرکت کنند و از تسهیلات محیطی، اجتماعی، فرهنگی و اقتصادی با حفظ استقلال فردی و رعایت شان و منزلت انسانی بهره مند شوند.
 عضو هیات علمی دانشگاه علوم پزشکی شهید بهشتی، به تبصره های این قانون اشاره کرد و گفت: در تبصره های این قانون با صراحت، تمامی دستگاه های اجرایی و نهادهای عمومی را موظف کرده است که ساختمان ها و اماکن عمومی و معابر را به گونه ای طراحی کنند که امکان استفاده و بهره مندی از آن برای معلولین همانند افراد عادی فراهم شود این تکلیف صریح و شفاف مجلس برای دولت و تمامی دستگاه های اجرایی و نهادهای عمومی است . وی با بیان اینکه این تعریف زمانی زیبا است که محقق شود، ادامه داد: مشکل اصلی معلولان مناسب نبودن خیابان ها، معابر و حمل و نقل عمومی شهری است. در این خصوص اقداماتی از سوی مدیریت شهری و سایر نهادها انجام شده است اما به دلیل نبودن درایت، همچنان فضا برای تردد معلولان در سطح شهر مناسب نیست. اگرچه معتقدم عدم مناسب سازی محیط شهری برای تردد آزادانه معلولان به دلیل از هم گسیختگی مدیریت شهری و نبود مدیریت یکپارچه شهری است .
حافظی با اشاره به اصول 28 و 29 قانون اساسی اعلام کرد: در این اصول به وظایف دولت در خصوص تمامی افراد جامعه اشاره شده است به طوری که دولت موظف است برای تمامی افراد جامعه اشتغال به کار و شرایط مساوی ایجاد کند که این موضوع، مشمول جامعه معلولین نیز می شود، همچنین در قانون جامع معلولان که در سال 83 به تصویب رسید دولت موظف شده زمینه های لازم را برای تامین حقوق معلولین فراهم و حمایت های لازم از آنها به عمل آورد. 
عضو هیات علمی دانشگاه علوم پزشکی شهید بهشتی، به تبصره های این قانون اشاره کرد و گفت: در تبصره های این قانون با صراحت، تمامی دستگاه های اجرایی و نهادهای عمومی را موظف کرده است که ساختمان ها و اماکن عمومی و معابر را به گونه ای طراحی کنند که امکان استفاده و بهره مندی از آن برای معلولین همانند افراد عادی فراهم شود این تکلیف صریح و شفاف مجلس برای دولت و تمامی دستگاه های اجرایی و نهادهای عمومی است .
 منظور از معلول در این قانون به افرادی اطلاق می گردد که به تشخیص کمیسیون پزشکی سازمان بهزیستی براثر ضایعه جسمی، ذهنی، روانی یا توأم؛ اختلال مستمر و قابل توجهی در سلامت و کارآئی عمومی وی ایجاد گردد، به طوری که موجب کاهش استقلال فرد در زمینه های اجتماعی و اقتصادی شود رئیس کمیسیون سلامت، محیط زیست و خدمات شهری شورای شهر تهران، با اشاره به اینکه متولیان درکی از شرایط معلولان ندارد، تاکید کرد: وفق مصوبه مجلس، تمامی دستگاه ها هر ساله باید بودجه هایی برای مناسب سازی معابر عمومی پیش بینی کرده و اختصاص دهند، همچنین شهرداری ها موظف هستند از صدور پروانه پایان کار برای آن دسته از ساختمان های دولتی و عمومی که استانداردهای لازم را برای معلولان فراهم نکرده اند، خودداری کنند.
حافظی همچنین اظهار کرد: سازمان بهزیستی کل کشور به وظیفه نظارتی خود در ایجاد فضای مناسب برای تردد معلولان در ساختمان ها و اماکن عمومی و حمل و نقل عمومی عمل نکرده است. 
وی ابراز امیدواری کرد که در کشور گوش شنوایی پیدا شود که دستگاه های اجرایی و مدیریت شهری را به مناسب سازی معابر برای تردد معلولان در سطح شهر حساس کند زیرا قانون و مصوبه برای ایجاد فضای مناسب برای تردد این افراد در سطح شهر و ساختمان های عمومی وجود دارد و راهکارهای مناسب برای تحقق این موضوع نیز پیش بینی شده است.    منابع: مرکز پژوهش های مجلس شورای اسلامی/خبرگزاری خبرآنلاین

