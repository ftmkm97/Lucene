شبکه تلویزیونی «امید» از فردا آغاز به کار می کند
 &nbsp;روز گذشته&nbsp;28 شهریور ماه مجید شعبانپور رییس مرکز تولید و فنی سیما در گفتگویی&nbsp; از افتتاح شبکه های جدید از جمله امید در روز عید غدیر سخن گفت.  بخش سینما و تلویزیون تبیان    &nbsp; امروز ۲۹ شهریور ماه محمد سرشار با اعلام خبری درباره راه اندازی و افتتاح شبکه امید گفت: با راه اندازی این شبکه، سومین کانال شبکه کودک و نوجوان، پخش آزمایشی خود را در یک فرکانس مجزا و به مدت ۱۲ ساعت در روز از ۱۱ صبح تا ۱۱ شب آغاز می کند. وی اضافه کرد: پخش آزمایشی شبکه امید در روزهای پنجشنبه، جمعه و دیگر تعطیلات رسمی از ۸ صبح تا ۱۱ شب خواهد بود. مدیر شبکه کودک و نوجوان در ادامه از تولید و پخش برنامه های متنوع برای این گروه سنی خبر داد و عنوان کرد: مجموعه ای از برنامه های تلویزیونی زنده و ضبطی، برنامه های مستند، فیلم ها و سریال های رئال و انیمیشن، مسابقه ها، نماهنگ ها و دیگر قالب های متنوع تصویری، برنامه های شبکه امید را تشکیل می دهند که براساس یک منظومه تربیتی اسلامی ایرانی، تامین یا تولید شده اند. پیش از این شبکه کودک و نوجوان همزمان با ولادت امام جواد(ع) در ۳۰ فروردین سال جاری، پخش رسمی کانال پویا ویژه خردسالان زیر ۶ سال و کانال نهال برای کودکان ۶ تا ۱۲ سال را آغاز کرده بود.    منبع: مهر &nbsp;