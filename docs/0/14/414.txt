قدم زدن بر پله های چوبی یک تفرجگاه جنگلی
 در ١٨ کیلومتری جاده آمل به سمت تهران ، پارک جنگلی میرزا کوچک خان قرار دارد که دارای امکانات تفرجگاهی است.   بخش گردشگری تبیان     به گزارش تبیان از&nbsp;باشگاه خبرنگاران جوان؛ در 18 کیلومتری جاده آمل به سمت تهران&nbsp; انبوهی از سرسبزی درختان آنچنان خودنمایی می کند که ناخودآگاه توجه تان را به سمت خود جلب می کند. 

مردمانی که هر کدام زیر انداری بر دست دارند تا جایی را برای استراحت پیدا کنند. 

 

این جای دیدنی و جذاب پارک جنگلی میرزا کوچک خان نام دارد که&nbsp; در حال حاضر مورد استفاده مسافران بین راهی و شهروندان آملی قرارگرفته و دارای امکانات تفرجگاهی است. 

همچنین این پارک جنگلی&nbsp; در ایام تعطیل مورد استفاده اهالی شهرهای همجوار مانند آمل و بابل قرار می گیرد. رودخانه هراز که از ضلع شرقی این پارک می گذرد، جلوه خاصی به آن بخشیده است. 

 &nbsp;

پارک جنگلی نمونه گردشگری میرزا کوچک خان با جنگل‌های انبوه و همراه با جاده‌ای زیبا یکی از بزرگترین پارک‌های جنگلی در خاورمیانه و دومین پارک جنگلی بزرگ استان مازندران است این پارک دارای امکانات تفرجگاهی آلاچیق، آب آشامیدنی، سرویس دستشویی، اجاق، میز و نیمکت، رستوران و قهوه خانه، سکوی چادر و وسایل بازی کودکان، جایگاه سوارکاری و سه مدخل ورودی است. از جاذبه های آن می توان به این موارد اشاره کرد : جنگل انبوه، جاده جنگلی پارک، آبشار ماهان، هزار پله، چشمه آب سرد، درختان کهنسال، مرتع جنگلی، درختان میوه‌ای و… 

 

زمانیکه وارد این جنگل می شوید یک راه چوبی با پله هایی از همین جنسی می بینید&nbsp; که&nbsp; باید از میان آن عبور کنید&nbsp; تا به دل طبیعت بروید و از هوای پاکش لذت ببرید. 

 

با توجه به امکاناتی که در این جنگل وجود دارد اگر دلتان می خواهد تا یک روز خود را در دل طبیعت بگذرانید در این فصل فرصت را از دست ندهید وآخر این هفته را در کنار دوستان و خانواده خود به جنگل میرزا کوچک خان بروید.   
خبرگزاری باشگاه خبرنگاران 