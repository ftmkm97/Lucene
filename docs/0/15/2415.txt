سفر علمی پژوهشگران پژوهشگاه قرآن و حدیث به کشور اسلواکی
 در پی فراخوان مقاله در همایش «اقلیت و اکثریت در خاورمیانه و آسیا»&nbsp;: تعدادی از پژوهشگران پژوهشگاه قرآن و حدیث به همت امور بین الملل مؤسسه علمی فرهنگی دارالحدیث، مدت چهار روز به کشور اسلواکی عزیمت نمودند. بخش تاریخ و سیره معصومین تبیان   به گزارش پایگاه اطلاع رسانی دارالحدیث، همایش«اقلیت و اکثریت در خاورمیانه و آسیا» ساعت ۱۰ صبح چهارشنبه ۱۳ سپتامبر در سالن اصلی دانشکده هنر و فلسفه آغاز شد. پژوهشگرانی از دانشگاه های متعدد اروپایی و آمریکایی در این همایش شرکت داشتند. در نشست افتتاحیه دو نفر از اسلواکی و آلمان به سخنرانی درباره شخصیت علمی و فعالیت های رودولف ماکوخ (مندائی پژوه معاصر اهل اسلواکی) پرداختند. نشست های تخصصی و ارائه مقالات همایش در ۹ پنل انجام شد. در این پنل ها بیش از ۲۵ مقاله ارائه شد. دو مقاله با عناوین «سیری در تطور دیدگاه علماء شیعه در باب کتابی بودن مندائیان» و «بازخوانی نگاه اسلام به اهل کتاب (حقوق اجتماعی، احکام فقهی» توسط پژوهشگران پژوهشگاه قرآن و حدیث ارائه شد. سؤال از نظر فقیهان شیعه در مورد عدم طهارت اهل سنت و دیدگاه ایشان درباره وحدت اسلامی، از مباحثی بود که پس از ارائه این مقالات مورد بحث و گفتگو واقع شد.      منبع: 
پایگاه اطلاع رسانی دارالحدیث
 