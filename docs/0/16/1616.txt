چشمه ای که قابل قایقرانی است
 اگر قصد سفر به یکی از مناطق بکر و درعین حال زیبای ایران را دارید که به علت دور بودن ، از هجوم گردشگران در امان مانده و زیبایی زایدالوصفش را به رخ می کشد، اگر بی تاب دیدن آب زلال چشمه و نیزار و آب فراوان هستید ، پیشنهاد می کنم به شهرستان ماکو بروید و به تماشای چشمه ثریا بنشینید. به کوشش : علیرضا عابدینی-بخش گردشگری تبیان
  موقعیت&nbsp; &nbsp;چشمه ثریا در نقطه صفر مرزی ایران و ترکیه و در 80 کیلومتری شهر ماکو قرار دارد.&nbsp;   اهمیت منطقه «بورآلان» ماکو شمالی ترین نقطه آذربایجان غربی است ، که آخرین نقطه مرزی ایران نیز به شمار می رود و دارای اهمیت ژئوپولتیکی خاصی است. این منطقه به صورت دشتی است که 68 هزار هکتار وسعت دارد و در نقطه مرزی مشترک چهار کشور ایران، ترکیه، ارمنستان و نخجوان قرار دارد.&nbsp;
   ویژگی های چشمه این منطقه در دامنه كوههای آرارات قرار دارد كه وجود این رشته كوهها باعث گردیده چشمه ای زلال از دامنه این كوهها پدیدار گردد كه معروف به چشمه ثریا است. این چشمه یکی از سرشاخه های رود ارس است.
این چشمه درگوشه ای از دشت بزرگ و پهناور بورالان قرار دارد و یکی از بزرگترین و پرآب ترین چشمه های کشورمان به حساب می آید. این چشمه با دبی آب بیش از هفت مترمکعب بر ثانیه و وسعتی بیش از پنج هکتار از معدود چشمه های بزرگ کشورمان است که به علت آب فراوان قابل قایقرانی است. این چشمه از هزاران چشمه بزرگ و&nbsp; کوچک جوشان تشکیل شده و با آب زلال خود تالاب بورالان ماکو را در وسعتی در حدود 250 هکتار تشکیل می دهد.چشم اندازهای زیبای این چشمه با آب زلال و روانش و نی های بلند و سرسبزش مناظر دلفریبی را به وجود آورده و هر رهگذری را به سوی خود جلب می کند.&nbsp;
این چشمه از رود قره سو كه به ارس منتهی می‌شود سرچشمه می‌گیرد و آب آن همراه با دو چشمه كه در جوار چشمه ثریا با همین نام در داخل خاك تركیه واقع شده ، در طی مسیر تالاب بورالان را تشكیل می‌دهند. از آب این چشمه (رود قره سو) با احداث كانال جهت آبیاری نمودن دشت «زنگنه» استفاده می‌شود و در طول مسیر روستاهای حاشیه جهت شرب از آن استفاده می‌نمایند.      منابع : محیط زیست آذربایجان غربی، باشگاه خبرنگاران جوان ، رسا محله

 