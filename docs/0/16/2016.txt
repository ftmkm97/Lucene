مهدوی کیا: پرسپولیس مدعی هر دوجام است
 کار در تیم های پایه هامبورگ را با جدیت پیش می برد اما این فاصله دور دلیل نمی شود مهدی مهدوی کیا از شرایط فوتبال ایران و اتفاقات آن غافل شود. مصاحبه او را با خبرگزاری تسنیم بخوانید. بخش ورزشی تبیان   از شرایط هامبورگ و فعالیت های خودتان در این باشگاه صحبت کنید.
شرایط مثل گذشته است و من همچنان مربی اختصاصی بازیکنان 11 تا 19 سال هستم که با آنها روی ارسال، ضربات ایستگاهی، کرنر ها و کارهای هجومی کار می کنم. تمرینات خوب پیش می رود و تیم های پایه باشگاه هم نتایج خوبی گرفته است. فعلا کارم را به همین شکل ادامه می دهم و چند ماه دیگر هم در کلاس های مربیگری رده B با فریدون زندی شرکت می کنم. این روزها در آلمان یک اتفاق دیگر هم رخ داده و آن هم حضور الکساندر نوری روی نیمکت وردربرمن است. با این مربی آشنایی دارید؟
تاکنون با الکساندر نوری در ارتباط نبودم، اما او یک بازیکن ایرانی الاصل است که زمان بازیگری اش در تیم های بوندس لیگای دو و سه بازی کرده و پس از شروع مربیگری اش، سرمربی تیم زیر 23 ساله های وردربرمن بود. پس از نتایج وردربرمن، نوری به عنوان سرمربی موقت انتخاب شد که در دو بازی یک بار در ثانیه های پایانی شکست خورد و یک بار در ثانیه های پایانی پیروز شد که امیدوارم بتواند نتایج خوبی بگیرد تا روی نیمکت این تیم ماندگار شود. به عنوان یک ایرانی باید به او افتخار کنیم. وضعیت و نتایج تیم ملی را هم پیگیری می کنید؟
فقط فرصت پیگیری نتایج را دارم و متاسفانه نتوانسته ام بازی ها را ببینم، چون درگیر تمرینات هستیم. نتیجه دو بازی ابتدایی مقابل قطر و چین چطور بوده؟
ما یک برد شیرین مقابل قطر کسب کردیم که در لحظات پایانی رقم خورد و یک تساوی خارج از خانه مقابل چین هم می تواند نتیجه خوبی باشد، اما بازی پیش رو از هر بازی دیگری مهم تر است. به این دلیل که ازبکستان دو برد کسب کرده و اکنون مدعی اصلی گروه محسوب می شود که امیدوارم بتوانیم بردهای این تیم را متوقف کنیم. البته یک مساله که در ارتباط با تیم ملی و باشگاه ها بسیار جریان ساز شده، بحث تعطیلات طولانی لیگ است که واکنش شدید علی کریمی را هم به دنبال داشت. در این خصوص چه تحلیلی دارید؟
به نظرم این مدل تعطیلات هم یک مدل جدید است که در هیچ جای دنیا دیده نمی شود و فقط در فوتبال ایران آن را می بینیم. از همان چیزهایی که فقط مختص خودمان است و در فوتبال ایران رو می شود. این نمونه تعطیلات دیگر یک چیز جدید بود که به نظرم به شدت به باشگاه ها ضربه می زند. به این دلیل که مقابل ریتم منظم باشگاه ها را می گیرد و شرایط را به هم می ریزد. شاید هم عدم اعتماد کی روش به لیگ ایران باعث رقم خوردن این همه تعطیلی است و او می خواهد با اردوهای بلندمدت بازیکنانش را خودش آماده کند. البته یک مساله دیگر وجود دارد و آن هم این است که خیلی از بازیکنان تیم ملی که لژیونر هستند، مجبورند با قوانین فیفا و سه چهار روز قبل از بازی ها به اردوی تیم ملی ملحق شوند. چه تعاملی بوده که لیگ به این صورت درآمده من نمی دانم، اما این تعطیلات یک چیز جدید و عجیب است. وضعیت و نتایج پرسپولیس را پیگیری می کنید؟ به نظرتان این تیم تا به اینجای لیگ، عملکرد مناسبی داشته است؟
نتایج پرسپولیس و لیگ را دنبال کرده ام و به نظرم این تیم شروع خیلی خوب و حتی عالی داشته است. فکر می کنم در ادامه لیگ نیز، پرسپولیس مدعی قهرمانی و حتی مدعی قهرمانی در جام حذفی نیز خواهد شد و امیدوارم بتواند پس از سال ها در لیگ قهرمانان آسیا هم نتایج خوبی بگیرد، چون این تیم قابلیت های زیادی دارد. ثبات روی نیمکت پرسپولیس و اینکه برانکو سومین فصل خود روی نیمکت این تیم را پشت سر می گذارد، تا چه اندازه بر عملکرد تیم تاثیر داشته است؟
قطعا این مساله تاثیرگذار بوده اما برانکو هم کارش را به خوبی بلد است. او از فوتبال ایران شناخت کافی دارد و این حسن بزرگی برای وی محسوب می شود. همچنین سابقه مربیگری در فوتبال آسیا در کارنامه برانکو دیده می شود که این می تواند پرسپولیس را در لیگ قهرمانان آسیا، یک تیم بزرگ و بین المللی کند که با یک مربی بین المللی وارد این رقابت ها می شود. امیدوارم حضور برانکو روی نیمکت پرسپولیس، موفقیت های جدیدی را برای این باشگاه رقم بزند.    منبع : تسنیم 
