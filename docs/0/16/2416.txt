سراپا گوش به فرمانیم
 تفاوت بچه های جبهه و جنگ با همه افراد در این بود و است که آنها دغدغه دین داشتند و یک فرد منتظر نیز دغدغه دین دارد. اگر گفته اند منتظر عین مجاهد است به این معناست که منتظر نیز برای دین و برای خدا دغدغه و غصه دارد.
 فرآوری: م. احمدیزاده – بخش مهدویت تبیان   امام راحل رحمه الله که خود شیفته و شیدای امام زمان«عج» بود و با نفس مسیحایی خویش ملتی را دلباخته آن بزرگوار کرد و نهضت اسلامی را به یاری این مردم به پیروزی رساند در یکی از پیام های خود به مناسبت نیمه شعبان ویژگی های منتظران امام زمان علیه السلام را معرفت، فداکاری، ایثار و شهادت&nbsp;&nbsp;دانسته چنین می فرماید: «سلام بر او و سلام بر منتظران واقعی او، سلام بر غیبت و ظهور او، و سلام بر آنان که ظهورش را با حقیقت درک می کنند و از جام هدایت و معرفت او لبریز می شوند. سلام بر ملت بزرگ ایران که با فداکاری و ایثار و شهادت راه ظهورش را هموار می کنند»&nbsp;   خودسازی یاران منتظر  «آن خلیفه به حق خدا بود و شماها باید به او اقتدا بکنید. همه ما باید اقتدا بکنیم . البته هیچ کدام طاقت نداریم مثل او باشیم. لکن این قدر باشد که اگر نامه ما را بردند آن جا بگویند این ها هم شیعه هستند منتظر علاوه بر خودسازی ، تربیت جسم و جان و آمادگی برای ظهور و عمل پرهیزکارانه در خدمت به دیگران و دگرسازی نیز پیشقدم است امام خمینی که «خادم ملت» بودن را برای خود افتخار می دانست می گوید: «رهبر همه شماو همه ما وجود مبارک بقیة اللّه است باید ماها و شماها طوری رفتار کنیم که رضایت آن بزرگوار را که رضایت خداست به دست بیاوریم» (صحیفه ‏ی نور، ج14، ص94) «ما همه انتظار فرج داریم و باید در این انتظار خدمت بکنیم. انتظار فرج، انتظار قدرت اسلام است و ما باید کوشش کنیم تا قدرت اسلام در عالم تحقق پیدا بکند و مقدمات ظهور ان شاءاللّه تهیه بشود» (صحیفه نور، ج7، ص255)   تبعیت از حضرت مهدی علیه السلام امام خمینی رحمه الله درباره لزوم تبعیت یاران حضرت می فرمایند: «آن خلیفه به حق خدا بود و شماها باید به او اقتدا بکنید. همه ما باید اقتدا بکنیم . البته هیچ کدام طاقت نداریم مثل او باشیم. لکن این قدر باشد که اگر نامه ما را بردند آن جا بگویند این ها هم شیعه هستند. این ها هم تابعند، وقتی نامه های ما را بردند پیش امام زمان... اعمال ما جوری باشد که نمایش از این بدهد که ما تابعیم. ما آن طور نیست که خودسر بخواهیم یک کاری را انجام بدهیم» (صحیفه نور، ج 8، ص 149)   منتظرترین، مجاهدترین انسان است پرکارترین افراد عالم هستی مجاهدان هستند به همین دلیل گفته اند که منتظر یعنی مجاهد در راه خدا. آدم هایی که در عالم دغدغه دین و دغدغه خدا را دارند، مجاهد هستند.&nbsp; انتظار، یک نوع عمل است چرا که بزرگان و ائمه(ع) ما برای آن تعبیر «أفضل الاعمال» را به کار برده اند، پس انتظار کار و تلاش است. بنابراین، انتظار یک تلاش هدفمند و خداگونه است. همانگونه که تلاش مجاهد خداگونه است.
تفاوت بچه های جبهه و جنگ با همه افراد در این بود و است که آنها دغدغه دین داشتند و یک فرد منتظر نیز دغدغه دین دارد. اگر گفته اند منتظر عین مجاهد است به این معناست که منتظر نیز برای دین و برای خدا دغدغه و غصه دارد. در بیان صفات یاران حضرت مهدی علیه السلام داریم که آنها مطیع محض حضرت مهدی علیه السلام هستند. ویژگی بارز یاران امام مهدی عجل الله تعالی فرجه، اطاعت پذیری است و آنها که از نائب امام دفاع کردند، مسلما آماده دفاع از شخص امام مهدی عجل الله تعالی فرجه نیز بودند و هستند.
دفاع مقدس اطاعت در یک امتحان سخت بود. اطاعت در خوردن و خوابیدن نبود، اطاعت در یک سیر و شرایط طبیعی زندگی نبود، بلکه اطاعت در یک امتحان سخت بود یعنی اطاعت در جنگیدن و رزمیدن. دفاع مقدس اطاعت از نائب امام عصر عجل الله تعالی فرجه بود و هر کس که این اطاعت را داشت و امروز نیز بر این اطاعت استوار و پابرجا مانده، خود را برای اطاعت از امام مهدی عجل الله تعالی فرجه آماده می کند. در سوره مبارکه مائده آیه 54 در وصف یاران امام زمان عجل الله تعالی فرجه آمده است که «أَشِدّاءُ عَلَی الکُفّارِ» یاران امام زمان علیه السلام ظلم ستیز و استکبارستیزند و آنها که در روزگار دفاع مقدس رزمیدند، استکبارستیز و ظلم ستیزی خود را نشان دادند و ثابت کردند که برای ظلم ستیزی و از بین بردن اسکتبار تا مرز جان دادن نیز می روند و آماده اند.
  «رهبر همه شماو همه ما وجود مبارک بقیة اللّه است باید ماها و شماها طوری رفتار کنیم که رضایت آن بزرگوار را که رضایت خداست به دست بیاوریم»  یاران امام مهدی عجل الله تعالی فرجه «رُحَماءُ بَینَهُم» هستند. انس آنها بالاست. یاران حضرت مهدی عجل الله تعالی فرجه کینه و بغض ندارند. انس و الفت دارند «بنا یؤ لف الله بین قلوبهم» دل های آنها یک دله است. همانگونه که بسیجی میدان جنگ در اوج تیر و خمپاره و حمله به دشمن وقتی به هم سنگری خود می رسید او را می بوسید، برای سلامتی دوست خود جان می داد. در اوج عطش آب را به دیگری تعارف می کرد. یعنی در اوج مبارزه با دشمن و در اوج حالت «اشداء علی الکفار» به دوست که می رسید و «رحماء بینهم» می شد.
صفات یاران حضرت مهدی علیه السلام در 8 سال دفاع مقدس تجلی پیدا کرد و امید آن که ادامه پیدا کند. 8 سال دفاع مقدس نشان عملی جبهه منتظران بود. یاران امام مهدی عجل الله تعالی فرجه ‌هر آنچه خواهند از خدا خواهند؛ «یَبتَغونَ فَضلًا مِنَ اللَّهِ » در میدان جنگ نیز همه امدادها از خدا بود، همه امیدها به حضرت حق بود و «الله یُِأیِد بنصره لمن یشاء» دل ها و وجودها به امداد خدا بود که همین حالت در زمان ظهور نیز وجود دارد و همه جا یاد خدا جاری است. در فضای انتظار باید پیوند با خدا بالا باشد و همه چیز را از خدا خواست. هفته دفاع مقدس هفته انتظار است، هفته یاد یار و هفته احیای حماسه و ایثار و شهادت است و احیای این فضا یعنی احیای مهدویت. یعنی ایجاد انگیزه برای جامعه منتظر. این هفته جامعه منتظر و منتظران را به حرکت وا می دارد. در این هفته الگوی منتظران به آنها معرفی می شود و به منتظران می فهماند که منتظر واقعی چه کسانی بودند.

خلاصه سخن: ما هر چه فرهنگ جهاد و ایثار را پررنگ تر کنیم، هرچه از جبهه، شهدا، شهادت و فرهنگ دفاع مقدس بیشتر بگوییم، بیشتر و بهتر به سمت ظهور حرکت می کنیم. جوان ما برای منتظر شدن، باید با گلزار شهدا انس بگیرد. بهترین راهکار برای ایجاد جامعه منتظر سوق دادن جامعه به سوی الگوهای عملی است. الگوهایی که در عمل حرکت کردند و نشان دادند که آماده یاری هستند و وجودشان مالامال از یاری بود.
  منبع: 
امام مهدی ذخیره امامت، صفر فلاحی، انتشارات زائر 
هفته دفاع مقدس هفته انتظار است، مصاحبه شبستان

 