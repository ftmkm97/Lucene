امنیت، رکن اساسی پیشرفت کشور است
 مقام معظم رهبری : "در نبود امنیت، حتی با وجود توانایی و انگیزه&nbsp; در میان افراد یک جامعه، امکان فعالیت های متنوع اقتصادی، فرهنگی، سیاسی و خدماتی از بین می رود." بخش سیاست تبیان   حضرت آیت الله خامنه ای رهبر معظم انقلاب اسلامی ظهر امروز (سه شنبه) به مناسبت روز نیروی انتظامی در دیدار فرماندهان و مسئولان این نیرو، «امنیت» را یکی از ارکان اساسی رشد و پیشرفت کشور خواندند و با تأکید بر نقش مهم نیروی انتظامی در برقراری امنیت خاطرنشان کردند: توانایی ها و آمادگی های نیروی انتظامی و عزم و ایمان کارکنان آن باید روز به روز ارتقاء پیدا کند. فرمانده کل قوا با اشاره به تغییرات سریع در بخش های مختلف از جمله پیشرفت های علم و فناوری، لزوم «افزایش آمادگی ها و به روز رسانی توانایی ها» و&nbsp;«شناخت و انجام کامل وظایف» را در جهت تأمین و ارتقای امنیت کشور یادآور شدند. حضرت آیت الله خامنه ای در این دیدار، امنیت را به معنای «آرامش روانیِ فردی و آرامش عمومیِ اجتماعی» برشمردند و افزودند: در نبود امنیت، حتی با وجود توانایی و انگیزه&nbsp; در میان افراد یک جامعه، امکان فعالیتهای متنوع اقتصادی، فرهنگی، سیاسی و خدماتی از بین می رود.
رهبر انقلاب اسلامی با استناد به قرآن کریم، امنیت را مایه افزایش ایمان مومنان دانستند و گفتند: یکی از مهمترین ارکان امنیتِ کشور، نیروی انتظامی است، البته این رکن عظیمِ امنیت را نیروهای انسانی که اغلب آنها کارآمد، شریف و زحمتکش هستند تشکیل داده اند و باید دائماً عزم، ایمان، انگیزه و روحیه این نیروها تقویت شود.
ایشان با اشاره به خدمات گسترده نیروهای انتظامی در کشور، بر توجه ویژه به نقش کلانتری ها به دلیل مواجهه مستقیم با آحاد جامعه تأکید کردند.
فرمانده کل قوا همچنین با اشاره به تغییرات سریع در بخش های مختلف از جمله پیشرفت های علم و فناوری، لزوم «افزایش آمادگی ها و به روز رسانی توانایی ها»، «شناخت و انجام کامل وظایف» و «تبیین دقیق فعالیت ها و خدمات برای مردم در رسانه ها» را در جهت تأمین و ارتقای امنیت کشور یادآور شدند.
پیش از این دیدار، نماز ظهر و عصر به امامت رهبر انقلاب اسلامی اقامه شد.    
منبع : پایگاه اطلاع رسانی دفتر مقام معظم رهبری   