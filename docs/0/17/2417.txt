مدیران انتشارات دارالموده و دارالحدیث، در بیروت دیدار و گفتگو کردند
 حجت الاسلام محمد تقی سبحانی نیا مدیرعامل انتشارات دارالحدیث، در سفر به لبنان با آقای محمد ناصر دیدار و در مورد آخرین وضعیت همکاری های دو جانبه گفتگو کرد. بخش تاریخ و سیره معصومین تبیان   به گزارش پایگاه اطلاع رسانی دارالحدیث، در این دیدار که روز پنج شنبه ۱ مهرماه صورت گرفت، مدیر انتشارات دارالموده ضمن ابراز خرسندی از توسعه روابط دو مرکز نشر دارالحدیث در قم و دارالموده بیروت گفت: انتشارات دارالموده تاکنون به صورت مستقل و مشترک با انتشارات دارالحدیث، بیش از ۸۰۰ عنوان کتاب، تولید و برای مخاطبین خود در تمام نقاط دنیا ارسال کرده است. محمد ناصر از انتشار آثار مؤسسه علمی فرهنگی دارالحدیث توسط دیگر ناشران لبنانی خبر داد و گفت: آثار مؤسسه دارالحدیث با هدف گسترش معارف اهل بیت(ع)، توسط ناشران لبنانی تولید و روانه بازار نشر می شود. مدیر عامل انتشارات دارالحدیث: تولید ۱۵۰ عنوان کتاب به زبان های روز دنیا در ادامه&nbsp; مدیرعامل انتشارات دارالحدیث، با اشاره به اقدامات صورت گرفته در زمینه تولید و نشر آثار بین المللی دارالحدیث، اظهار داشت: ۱۵۰ اثر به زبان های روز دنیا ترجمه شده&nbsp; که برخی از این آثار آماده چاپ و نشر است و همکاری با انتشارات دارالموده می تواند زمینه چاپ و عرضه این آثار را فراهم کند. حجت الاسلام والمسلمین سبحانی نیا با اشاره به تنوع منشورات دارالحدیث افزود: مؤسسه علمی فرهنگی دارالحدیث در زمینه موضوعات قرآنی، تفسیری، حدیثی، کلامی، اخلاقی و حتی عمومی و ترویجی گام های مؤثری برداشته و تلاش می کند با همکاری با ناشران بین المللی، زمینه نشر معارف اهل بیت(ع) را در جهان ایجاد کند. در پایان، طرفین از گسترش همکاری دوجانبه استقبال نمودند. گفتنی است مدیران انتشارات دارالموده و دارالحدیث، (خردادماه ۹۵ )، در سفر آقای محمدناصر به ایران و بازدید از دارالحدیث،&nbsp; تفاهم نامه همکاری امضاء کرده بودند.     منبع : 
موسسه دارالحدیث 
 