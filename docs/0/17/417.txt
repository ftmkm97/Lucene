علائم مشترک بین یائسگی و بیماری ها
 زنان با رسیدن به سنی خاص گرگرفتگی، تعریق شبانه، نوسانات خلقی و سایر مشکلات آزاردهنده در یائسگی را تجربه می کنند. ممکن است این علائم طبیعی باشند، اما گاهی پای مشکلات جدی تری در میان است. گاهی برخی علائم یائسگی با علائم برخی بیماری ها در زنان مشترک هستند. در این جا به شش نشانه مشترک بین یائسگی و بیماری ها اشاره خواهیم کرد. زینب حکیمی - بخش سلامت تبیان   گرگرفتگی و تعریق های شبانه دامن گیر می شوند 80 درصد از زنان قبل از یائسگی، گرگرفتگی و تعریق شبانه را تجربه خواهند کرد و برخی از آنها این افزایش درجه حرارت بدن را تا هفت سال تحمل می کنند. کاهش استروژن می تواند روی توانایی بدن شما جهت تنظیم درجه حرارت تاثیر بگذارد. هشدار: گرگرفتگی و افزایش تعریق ممکن است نشانه ی پرکاری تیروئید نیز باشد. دیگر علائم پرکاری تیروئید مانند ریزش مو و دوره نامنظم قاعدگی همچنین می توانند ذهن شما را منحرف کند تا این بیماری را با یائسگی اشتباه بگیرید. کاهش ناگهانی وزن از عوارض پر کاری تیروئید است و نشانه ی خوبی برای تفکیک این دو مشکل است. حتما با یک پزشک متخصص گفت و گو کنید تا به بهترین نحو ممکن عملکرد تیروئید را به حالت قبل بازگردانید. دوره های خونریزی کاملا تغییر می کنند یک نشانه واضح پیش یائسگی این است که دوره های خونریزی قاعدگی شروع به تغییر می کند. ممکن است پریود شما زود به زود اتفاق بیفتد و یا دیر تر از قبل، سنگین تر و یا سبک تر باشد. همه ی این علائم ممکن است از 10 سال قبل از آنکه شما به طور کامل یائسه شوید شروع شود. هشدار: اگر شما به طور غیر منتظره ای دوره ی سنگین قاعدگی داشتید، بیش از سه هفته و یا بعد از هر رابطه ی جنسی، با پزشک تان صحبت کنید. ممکن است دچار&nbsp; فیبروئید رحم، پولیپ و حتی سرطان گردن رحم باشید. بنابراین بررسی و کنترل آن بسیار مهم است. موها از دست می روند به لطف کاهش استروژن بسیاری از زنان متوجه نازک شدن موهای خود می شوند تا جایی که قادر به دیدن پوست سرشان هستند. در بسیاری از زنان شاهد ریزش موها خواهیم بود ، به خصوص آن هایی که سابقه ی خانوادگی دارند. هشدار: نازک شدن تدریجی مو احتمالا طبیعی تر از ریزش حجم زیادی از موها است. اگر شما در هر بار دوش گرفتن متوجه ریزش صدها رشته مو می شوید، حتما به پزشک مراجعه کنید. در این جا هم ممکن است تیروئید مقصر باشد. از دست دادن مو هم شاخصه ی کم کاری تیروئید (هیپوتیروئیدی) و هم پر کاری تیروئید (هیپرتیروئیدی) است. شاخص های دیگر کم کاری تیروئید عبارتند از افزایش وزن، بدن درد، خستگی و مشکلات حافظه. درمان های جایگزین تیروئیدی می تواند کمک کننده باشد. ضربان قلب افزایش می یابد کاهش و افزایش متناوب سطح استروژن در تپش قلب موثر است و ممکن است احساس کنید قلب بسیار سریع و نامنظم می زند. مطالعات نشان می دهد که ضربان قلب می تواند 8 تا 16 ضربان در هر دوره سریع تر شود. هشدار: اگر در یک موقعیت حساس قرار ندارید اما قلب تان به سرعت می تپد به پزشک مراجه کنید. تپش قلب نامنظم یا آریتمی با افزایش سن طبیعی است. در حالی که بیشتر این آریتمی ها در این زمان بی خطر هستند، اما برخی نیاز به درمان و جراحی دارند. در صورت نیاز آزمایش قلب می تواند به شناسایی خطر کمک کند و می تواند نشان دهد که آیا خطر رفع شده است یا نه؟  بسیاری از زنان در مرحله ی یائسگی نوسانات خلقی را تجربه می کنند. نشانه های یائسگی که به فرد یادآوری می کند که در حال پیر شدن است، ممکن است این حالات را ایجاد نماید حملات هراس ممکن بارها در دوران یائسگی رخ دهد. بنابراین اگر در این زمان به وضوح صدای قلبتان را می شنوید و یا ضربان قلب را حس می کنید ، بهتر ست با یک متخصص سلامت روان گفت و گو کنید. مفاصل صدمه می بینند یکی از عوارض افزایش سن، درد مفاصل است. البته بیش از نیمی از زنان در دوران یائسگی درد مفاصل را تجربه می کنند. پزشکان به طور قطعی نمی دانند که آیا کاهش استروژن موجب درد مفاصل می شود یا نه، اما تحقیقات نشان می دهد که درمان های جایگزین استروژن (هورمون درمانی) گاهی اوقات کمک می کند. هشدار: اگر درد مداوم باعث می شود که زندگی روزانه تان دچار مشکل شود ، باید به پزشک مراجعه کنید تا اطمینان بیابید که دچار بیماری هایی از قبیل&nbsp; آرتریت، فیبرومیالژی، لوپوس و بیماری لایم نیستید. زنانی که دچار اضافه وزن هستند و یا افسردگی دارند، با احتمال بیشتری به درد مفاصل دچار می شوند. افسردگی بروز پیدا می کند بسیاری از زنان در مرحله ی یائسگی نوسانات خلقی را تجربه می کنند. نشانه های یائسگی که به فرد یادآوری می کند که در حال پیر شدن است، ممکن است این حالات را ایجاد نماید. تغییرات هورمونی و مسائل مربوط به خواب نیز می تواند شرایط را بدتر کند. بی خوابی به علت تعریق های شبانه اغلب احساس خستگی و در نهایت افسردگی را در زنان ایجاد خواهد کرد. هشدار: احساس غمگینی و بد خلقی یک چیز است و افسردگی چیز دیگری. از نظر بالینی زنان افسرده بی خوابی یا پر خوابی، نا امیدی، بی توجهی به مسائل، احساس بی ارزشی و یا حتی افکار خودکشی و مرگ را تجربه می کنند. اگر شما در این مورد به خودتان شک دارید بهتر است با متخصص سلامت روان گفت و گو کنید. ممکن است&nbsp; نیاز به مصرف داروهای ضد افسردگی داشته باشید.
    