حاشیه های ایران و کره همچنان ادامه دارد
 تیم ملی فوتبال كشورمان در حالی خودش را برای برگزاری مسابقه سوم مرحله انتخابی جام جهانی در برابر ازبكستان آماده می كند كه مدت ها است همه حواس ها به بازی چهارم مقابل كره جنوبی معطوف شده است.  بخش ورزشی تبیان    در حقیقت شرایط زمانی برگزاری این مسابقه باعث شده یك دنیا التهاب و حساسیت در اطراف آن به وجود بیاید؛ طوری كه اصلا كسی یادش نمانده ما همین پنجشنبه باید یك بازی مرگ و زندگی را در تاشكند پشت سر بگذاریم. طبق برنامه اعلام شده برای مسابقات مقدماتی جام جهانی، بازی ایران و كره جنوبی قرار است روز 20مهرماه در ورزشگاه آزادی برگزار شود.  همزمانی این تاریخ با تاسوعای حسینی، از مدت ها پیش محل بحث شدید شده و هر چه به تاریخ برگزاری این مسابقه نزدیك می شویم، حاشیه ها و سردرگمی ها بیشتر می شود. عمده نگرانی ها حول محور آن است كه در صورت گلزنی و پیروزی ایران، خوشحالی مردم حاضر در ورزشگاه در تعارض با اصول ایام سوگواری قرار بگیرد و یك اتفاق ناهنجار رخ بدهد.  به هر حال مساله ای كه پیش آمده، كاری كرده كه بازی ایران و كره تبدیل به یكی از مبهم ترین مسابقات تاریخ فوتبال ایران شود؛ رویدادی كه انواع و اقسام گمانه زنی ها در مورد زمان، مكان و كیفیت برگزاری اش صورت گرفته و این حاشیه ها همچنان هم ادامه دارد.&nbsp;&nbsp;&nbsp; &nbsp;تلاش هایی كه به جایی نرسید&nbsp; &nbsp;فدراسیون فوتبال ایران از چند ماه پیش تلاش های گسترده و متنوعی را برای حل مشكل میزبانی ایران از كره در روز تاسوعا آغاز كرد، اما هیچ یك از این كوشش ها به جایی نرسید. ابتدا تمرکز روی تغییر تاریخ برگزاری مسابقه بود، اما با توجه به فشردگی كنداكتور مسابقات ملی، این تقاضا به جایی نرسید. پس از آن بحث جابه جایی میزبان و میهمان دو بازی رفت و برگشت پیش كشیده شد.&nbsp; &nbsp;تیم ملی ایران با وجود آنكه در فیفادی اول باید روز 15مهر در تاشكند حاضر باشد، اما پذیرفت كه پنج روز بعد به سئول برود و یك بازی بیرون از خانه دیگر را برگزار كند تا در عوض مسابقه برگشت در تهران باشد، اما طبیعی بود كه كره این پیشنهاد را نپذیرد.  از نظر فوتبالی واضح است كه میزبانی در مسابقات دور برگشت ارزش بسیار بیشتری دارد و آنها حاضر نبودند این پوئن را از كف بدهند.&nbsp; كمی بعدتر حتی كار به بررسی موضوع عدم حضور در مسابقه و قبول شكست 3 بر صفر كشید، اما اجرای این ایده علاوه بر آنكه سه امتیاز به رقیب مستقیم ایران می داد و صعود به جام جهانی را بسیار مشكل می كرد، می توانست با محرومیت های مضاعف بعدی هم همراه شود.  به این ترتیب چاره ای جز برگزاری بازی در تاریخ مقرر در ورزشگاه آزادی باقی نماند. شاید تنها كاری كه فدراسیون فوتبال ایران موفق به انجامش شد، تغییر ساعت بازی و نزدیك تر كردن آن به ساعات عصر بود تا تماشاگران مشكلی برای حضور در مراسم عزاداری شب عاشورا نداشته باشند. حتی شنیده می شود تیم ملی قصد داشته در این مسابقه با پیراهن سیاه در میدان حاضر شود كه این خواسته هم با مخالفت كنفدراسیون فوتبال قاره مواجه شده است.&nbsp;&nbsp;&nbsp; ابهام بعدی در مورد بلیت فروشی این مسابقه است. بعد از رایگان شدن بازی ایران و قطر كه با استقبال بسیار خوبی هم از طرف مردم همراه شد، مسوولان فدراسیون فوتبال گفتند به احتمال زیاد دومین بازی خانگی تیم كشورمان برابر كره جنوبی هم رایگان خواهد بود، اما حالا كه به این بازی نزدیك تر شده ایم خبر می رسد به احتمال فراوان برای این بازی بلیت فروخته خواهد شد.  &nbsp; آخرین شایعه؛ بازی پخش نمی شود&nbsp;  در شرایط پرالتهاب فعلی، طبیعی است كه بازار شایعات و اخبار غیررسمی هم داغ باشد. در همین راستا طی یكی، دو روز گذشته حرف و حدیث های زیادی به وجود آمده در مورد اینكه ممكن است بازی ایران و كره جنوبی پخش زنده تلویزیونی نداشته باشد.  &nbsp; این مساله از آنجا ناشی می شود كه یك بار برگزاری بازی آسیایی استقلال و دالیان چین در نیمه نهایی لیگ قهرمانان آسیا با روزهای پایانی دهه اول محرم مقارن شد و آن مسابقه روی آنتن نرفت. البته مسوولان صداوسیما تا لحظه تنظیم این مطلب هنوز واكنشی به این شایعه نشان نداده اند.&nbsp;&nbsp;&nbsp; &nbsp; رایگان است یا نه؟&nbsp; &nbsp;ابهام بعدی در مورد بلیت فروشی این مسابقه است. بعد از رایگان شدن بازی ایران و قطر كه با استقبال بسیار خوبی هم از طرف مردم همراه شد، مسوولان فدراسیون فوتبال گفتند به احتمال زیاد دومین بازی خانگی تیم كشورمان برابر كره جنوبی هم رایگان خواهد بود، اما حالا كه به این بازی نزدیك تر شده ایم خبر می رسد به احتمال فراوان برای این بازی بلیت فروخته خواهد شد.&nbsp; &nbsp;&nbsp;&nbsp; آخرین برنامه ها&nbsp; &nbsp;دیروز هم مسوولان فدراسیون فوتبال در مورد بازی ایران و كره اظهارنظر كردند. مهدی تاج، رئیس فدراسیون فوتبال پس از اتمام مجمع انتخابات هیات فوتبال استان کرمانشاه در جمع خبرنگاران درخصوص نامه اخیر آیت الله یزدی رئیس جامعه مدرسین حوزه علمیه قم که با برگزاری این بازی در روز تاسوعای حسینی مخالفت کرده بود، گفت: «نامه ایشان خطاب به وزارت ورزش و جوانان بوده و مسوولان وزارتخانه نیز در حال بررسی ابعاد موضوع هستند. مسوولان ورزش کشورمان درخواست تغییر زمان مسابقه فوتبال بین ایران و کره جنوبی را داده بودند ولی فیفا با این درخواست موافقت نکرده است.»&nbsp;  همچنین محمدرضا ساكت، مدیر تیم های ملی هم در این مورد گفته است: «ما تمام تلاش خود را برای جابه جایی زمان این بازی انجام دادیم. سیاست کلی ما این بود که زمان بازی را تغییر دهیم و برای این کار حدود 10 سیاست مختلف را پیش گرفتیم، اما هیچ کدام با موافقت فیفا و AFC همراه نشد.  تلاش فدراسیون فوتبال، روابط عمومی، کمیته فرهنگی، حراست و... بر این است که این بازی را به بهترین نحو ممکن برگزار کنیم و در عین رعایت حرمت ها و تکریم این ایام، در بازی با کره جنوبی سربلند باشیم.»     منبع : اسپرت 