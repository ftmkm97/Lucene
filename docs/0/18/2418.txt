درمانی برای قلب های عاشق
 در فراز و نشیب های زندگی هستند روزهایی است که از ته دل آه می کشیم، احساس می کنیم چیزی در درونمان شکسته است، چیزی مثل قلب. وقتی شکست عشقی می خوریم و وقتی می گوییم قلب مان شکسته، چطور می توانیم از آن محافظت کنیم؟ فرآوری: ه. منفرد - بخش خانواده ایرانی تبیان   شکست عشقی و عاطفی روی هر دختر و پسری اثرات بد و نامطلوبی می گذارد. در زندگی هر کسی ممکن است یک بار این اتفاق رخ دهد یا شخصی عشقش را به کسی نگفته باشد و شاهد از دست دادن آن باشد یا بعد از مدتی ناچار به جدایی از عشق خود شود. در این حالت زمانی که عاملی باعث استرس، ترس یا ناراحتی می&nbsp; شود به دلیل ترشح هورمون هایی در مغز، ضربان قلب بالا می رود و ممکن است فشار خون بیشتر شود. در این حالت، قلب با ضربه قوی تری عمل می کند و احساسات مان را در قفسه سینه احساس می کنیم. البته از نظر پزشکی، بیماری ای به نام سندرم قلب شکسته بر اثر هیجانات در خانم ها بیشتر دیده می شود و به نوعی عملکرد قلب مختل می شود.
&nbsp;امروز روز جهانی قلب است. می خواهیم برای روزهایی از زندگی که احساس کردید، قلب تان شکسته است و نمی توانید این غم را تحمل کنید، راهکاری ارایه دهیم تا بیش از این آزار نبینید.&nbsp; 
   واقعیت را بپذیرید  از گفتن جملاتی مانند من بدشانسم، من بدبختم، گلیم بخت مرا سیاه بافتند، من دیگر نمی توانم جفت مناسبی برای خود پیدا كنم، همه مرا رها می كنند، من آدم دوست داشتنی ای نیستم و امثال آن بپرهیزید وقتی که یک رابطه پایان می یابد از حدس و گمان های اضافی اجتناب کنید. بدنبال اشتباه و یا تقصیرات تان نباشید. همیشه دلایل خوبی برای پایان دادن به یک رابطه وجود دارد. یکی از شما از این رابطه راضی نبوده یا اینکه یکی از طرفین به هدفی که می خواسته رسیده است. قبول کنید که آن رابطه دیگر تمام شده است, و در فرصت بعدی می توانید شروع تازه ای داشته باشید.   زمانی برای پیدا کردن خود چیز عجیبی نیست که ماهیت فردی تان را در یک رابطه از دست بدهید، وقتی که بجای «من» باید «ما» باشید. این نوع فروپاشی یعنی اینکه باید زمان کافی بدهید تا خودتان را مجددا پیدا کنید. برنامه تلویزیونی مورد علاقه تان را نگاه کنید، غذای مورد علاقه تان که شریک زندگی سابق تان بدش می آمد درست کنید. این نوع وقت گذراندن بهترین فرصت است که خود قبلی تان را کم کم یادتان بیاید. 
به این دلیل که با شریک زندگی سابق تان زیاد وقت صرف می کردید، ممکن است علاقمندی تان به حاشیه رفته باشد. می توانید شب ها در رختخواب بجای صحبت هایی که با شریک زندگی سابق تان داشتید کتاب خواندن را جایگزین کنید. از این فرصت برای کشف علاقه مندی هایتان و تبدیل شدن به کسی که قبلا بودید استفاده کنید.   ورزش کنید هیچ چیزی مانند ورزش کردن ذهن تان را از مشکلات دور نمی کند. حتی اگر هر قدمی که می دوید بگویید «من از ورزش متنفرم, من از ورزش متنفرم.» هر موقع بعد از ظهر که از سر کار به خانه بر گشتید برای پیاده روی یا ورزش بیرون بروید. یا قبل از اینکه صبح ها به سر کار بروید باشگاه بروید. ورزش کردن را واقعا جدی بگیرید چون در این حالت جسم تان نیز به کمک ذهنتان می آید تا بتوانید بر درد های خود غلبه کنید و دوباره به زندگی سالم بازگردید.   این منفی ها را دور بریزید  به این دلیل که با شریک زندگی سابق تان زیاد وقت صرف می کردید، ممکن است علاقمندی تان به حاشیه رفته باشد. می توانید شب ها در رختخواب بجای صحبت هایی که با شریک زندگی سابق تان داشتید کتاب خواندن را جایگزین کنید  باید بدانید که احساسات بد و افسوس هیچ دردی را دوا نمی کند، اینکه در وجودتان احساس حسرت و نفرت کنید هیچ سودی ندارد. به یاد داشته&nbsp; باشید که این روزها طی می شوند، اگر رابطه شما با نامزد قبلی تان خیلی ویژه بوده است ولی باید قبول کنید که همه چیز تمام شده است. به قلب خود گوشزد کنید که هرچند ممکن است هنوز عشقی وجود داشته&nbsp; باشد اما در این زمان دیگر عشق نمی تواند مشکلات را حل کند&nbsp; و آینده را تغییر دهد.   فعالیت های آرامبخش انجام دهید  این فعالیت ها برای افراد مختلف می تواند متفاوت باشد؛ مانند ورزش كردن (یوگا، شنا، پیاده روی و. . . )،انجام كارهای هنری، سفركردن و. . .   منفی بافی را کنار بگذارید از گفتن جملاتی مانند من بدشانسم، من بدبختم، گلیم بخت مرا سیاه بافتند، من دیگر نمی توانم جفت مناسبی برای خود پیدا كنم، همه مرا رها می كنند، من آدم دوست داشتنی ای نیستم و امثال آن بپرهیزید. مأیوس و ناامید نباشید و باور داشته باشید كه در صورتی كه به پذیرش رسیده و به زندگی عادی برگردید می توانید از تجربیاتی كه در این رابطه نافرجام كسب كرده اید استفاده كرده و رابطه بهتری را با شخص مناسب تری شروع كنید.   روی ویژگی های مثبت تان&nbsp; تمركز كنید سعی كنید روی زیبایی ها، جذابیت ها، استعدادها، توانمندی ها، خصوصیات مثبت اخلاقی خود مثل مهربانی، ایثار، گذشت، صبر و شكیبایی، وفاداری، تعهد و ... متمركز شوید. این كار میزان رضایت از خویشتن و اعتماد به نفس را در شما تقویت می كند.    منابع: جام جم، دکتر سلام، زندگی ایده آل 
 &nbsp;