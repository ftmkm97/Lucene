چگونه خلاقیت کودک را تقویت کنید؟
 نمی دانید چگونه از فرزند خود یک نابغه بسازید؟ به هر کس می رسید راه حلی جلوی پایتان می گذارد و می گوید مثلا فلان مدرسه یا کلاس کودک شما را متحول خواهد کرد. در این مطلب با روشهایی ساده به شما می گوییم پرورش کودکی خلاق چگونه است. فرآوری:ه. منفرد - بخش خانواده ایرانی تبیان   شناسایی و کشف استعدادهای پنهان کودکان هرچه در سنین پایینتر ایجاد شود، بهتر است و نتیجه بیشتری در پی خواهد داشت. این کار باعث میشود هم دیدگاه آنها در مورد شغل آینده شان سریعتر شکل بگیرد و پرورش یابد و هم از نظر روحی&nbsp;- روانی در این زمینه تقویت شوند. تمام انسانهای این کره خاکی هرکدام با استعداد و توانایی خاص خودشان به دنیا آمده اند. برخی از این استعدادها هیچگاه تشخیص داده نمیشوند و با مرگ فرد، دفن می شوند.
اگر می خواهید خلاقیت کودکتان را تقویت کنید، سعی کنید از نگران بودن درباره ی چیزهای که کودکان کسب می کنند دست بردارید، به جای نتیجه کار، تاکیدتان را روی پیشرفت کار بگذارید، راهی که شما می توانید این را انجام دهید پرسیدن سوال درباره ی پیشرفت است، لذت بردی؟ تموم شد؟ نظرت درباره ی این کار چیه؟
کودکان به طور طبیعی مبتکرانی با قدرت تخیل بالا هستند ولی خلاقیت کودکان نیاز به حمایت والدین دارد، تحقیقی نشان می دهد که تخیلات کودک به او در فایق آمدن بر درد ها و رنج ها کمک می کند، خلاقیت کودک همچنین به بهتر شدن مهارت های اجتماعی،تقویت اعتماد به نفس و یادگیری بهتر کمک می کند. کودکتان را به یادگیری تشویق کنید کودکان را به خواندن برای سرگرمی و شرکت کردن در کارهای هنری تشویق کنید، تلویزیون یا هر صفحه نمایش دیگری را محدود کنید تا اینکه اتاق را برای فعالیت های خلاقانه مانند تمرین و تکرار یک بازی، یادگیری نقاشی و خواندن هر کتابی که به وسیله ی مولف مورد علاقه یتان نوشته شده است آماده کرده باشید ، به این ترتیب به افزایش خلاقیت کودک کمک شایانی می کنید. فرصت دهید تا تفکر وسیع از خود نشان دهد  وقت آزاد دادن به کودک تان اهمیت زیادی دارد، چند ساعتی را بدون فعالیت های برنامه ریزی شده بگذرانید تا کودک شما بتواند آزادانه بچرخد و بازی کند
 به کودکان فرصت دهید تا تفکر وسیع از خود نشان دهند، اجازه بدهید که با شما مخالفت کنند، آنها را تشویق کنید که یک مسیر و یک راه حل بیشتر برای مشکلات پیدا کنند، زمانی که با موفقیت مشکل را حل کردند، از آنها بخواهید دوباره مشکل را حل کنند اما این بار یک راه جدید برای حل آن پیدا کنند(راه حل یکی اما مسیر متفاوت)، سپس از آنها بخواهید به راه حل های بیشتری برای یک مشکل مشابه فکر کنند.
 بخاطر خلاقیت جایزه ندهید به کودکان بخاطر بروز خلاقیت شان جایزه ندهید! مشوق ها و محرک ها مانع پیشرفت خلاقیت کودک هستند و همچنین کیفیت پاسخ هایشان و انعطاف پذیری درتفکرات آنها را کاهش می دهند، به کودکان اجازه دهید که مهارت در فعالیت های خلاقانه که به طور طبیعی به آنها تمایل دارند را توسعه ببخشند نه اینکه سعی کنید که با جایزه دادن آنها را تحریک کنید. برای رشد خلاقیت کودک، سادگی را حفظ کنید به همان اندازه ای که لازم نیست یک فضای بازی استادانه و ماهرانه بسازید، به همان اندازه نیز لازم نیست برای تقویت خلاقیت کودک ، بهترین یا آخرین نوع اسباب بازی ها را بخرید، یک روانشناس در زمینه ی کودکان استفاده از بازی ها و فعالیت های ساده را پیشنهاد می دهد، برای مثال او با بچه هایی که به او مراجعه می کنند خانه سازی بازی می کند، اما به جای دستورات دیگر، بگذارید چرخ تخیلات کودکان بچرخد و آنچه را می خواهد بسازند. به کودک وقت آزاد بدهید وقت آزاد دادن به کودک تان اهمیت زیادی دارد، چند ساعتی را بدون فعالیت های برنامه ریزی شده بگذرانید تا کودک شما بتواند آزادانه بچرخد و بازی کند. برای تقویت خلاقیت کودکتان آنها را به دنیای بیرون معرفی کنید تا بتوانند از تمام حس های خود استفاده کنند.این به معنای سفرهای پیچیده و پرهزینه نیست، می توانید برای تقویت خلاقیت کودک ، آنها را به کتابخانه، موزه و محیط های بیرون ببرید.  به کودک خود حق انتخاب بدهید  خلاقیت کودکان نیاز به حمایت والدین دارد، تحقیقی نشان می دهد که تخیلات کودک به او در فایق آمدن بر درد ها و رنج ها کمک می کند، خلاقیت کودک همچنین به بهتر شدن مهارت های اجتماعی، تقویت اعتماد به نفس و یادگیری بهتر کمک می کند  به یاد داشته باشید که در آخر راه کودکتان باید مسیر خودش را پیدا کند و بسیار مهم است که خودش تجربه کند پس باید به او اجازه دهید تا تصمیم بگیرد و آن کاری را انجام دهد که خودش میخواهد. حمایت و تشویق شما بسیار لازم است اما کودک باید فضای کافی برای تصمیمگیری داشته باشد.  بازیهایی برای نابغه کردن کودکان برای اینكه بچه هایی باهوش داشته باشید چه كار باید بكنید؟ باید به آنها ماهی بدهید یا مكمل امگا 3 و فسفر؟! اما یكی از بهترین راه ها برای این كار آن است كه بچه ها را به بازی های خوب عادت بدهید.
برای این كه بچه هایی باهوش داشته باشید چه كار باید بكنید؟ باید به آنها ماهی بدهید یا مكمل امگا 3 و فسفر؟! شاید هم فكر می كنید بهتر است آنها را در كلاس های مختلف و متعدد ثبت نام كنید اما یكی از بهترین راه ها برای این كار آن است كه بچه ها را به بازی های خوب عادت بدهید. 
بازی های فكری می توانند كمك بزرگی به تقویت هوش و حافظه فرزندان شما بكنند. نمونه اش همین بازی جدید پنتابال&nbsp; است كه چند سال لقب بهترین بازی فكری دنیا را به خود اختصاص داده است.   جنگا؛ بازی مهندس ها بازی فكری جنگا یك بازی بسیار ساده ولی در عین حال هوشمندانه است. این بازی هم مانند سودوكو از بازی هایی است كه زمان - یعنی والدین فعلی و كودكان قدیمی- نداشت. از اختراع این بازی هم كمتر از 30 سال می گذرد. جنگا از 54 بلوك چوبی هم شكل و هم اندازه تشكیل شده است كه طول هر یك از بلوك ها سه برابر عرض آن است. این اتحاد در شكل و اندازه این امكان را فراهم می سازد تا با به كارگیری اندكی خلاقیت،&nbsp; اشكال و احجام 3بعدی مختلفی ایجاد كرد و قدرت تمركز، خلاقیت و تجسم فضایی را به وسیله آن به رقابت گذاشت.   روبیك؛ برای تجسم&nbsp; سه بعدی مكعب روبیك یك پازل مكانیكی است كه در سال 1974 توسط یك مجسمه ساز و پروفسور معمار مجارستانی به نام ارنو روبیك ابداع شد. مكعب روبیك مدل های بسیاری دارد كه از جمله آن ها می توان به 2×2×2 (مكعب جیبی)، 3×3×3 (انتقام روبیك)، 4×4×4 و 5×5×5 (روبیك پروفسورها)، 6×6×6 و 7×7×7 اشاره كرد. هر كدام از این مكعب های روبیك بسته به سن كودكان می تواند برای آن ها سرگرمی فكری بسیار مناسبی باشد كه هم به تجسم 3بعدی آن ها كمك می كند و هم حافظه آن ها را تقویت می كند.   سودوكو؛ اختراع ژاپنی های باهوش سودوكو مخفف یك واژه ژاپنی یعنی سوجی وا دوكوشین نی كاگیرو به معنی «ارقام باید تنها باشند» است. این بازی ریشه ای ژاپنی دارد ولی تقریبا 30 سال است كه مردم ملت های دیگر جهان هم با آن آشنا شده اند و در حال حاضر یكی از محبوب ترین بازی های فكری سراسر دنیاست. هرچند سودوكوی اصلی یك جدول 9 در 9 است ولی انواع ساده تر آن هم كه با جداول كوچك تر هستند وجود دارد و شما می توانید برای كودكان دبستانی خود از آن ها استفاده كنید.     منابع: مجله سیب سبز، زندگی آنلاین، وب سایت مامانم
