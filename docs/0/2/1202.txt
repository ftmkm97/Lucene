خوردن قارچ برای چه کسانی ضرر دارد؟
 به گفته یک پزشک و متخصص فیزیولوژی، قارچ از نظر طب سنتی دارای مزاج سرد و تر است و چون میزان سردی و رطوبت نسبتا زیادی دارد مصرف آن برای برخی افراد، مناسب نیست.  بخش تغذیه و آشپزی تبیان    به گفته یک پزشک و متخصص فیزیولوژی، قارچ از نظر طب سنتی دارای مزاج سرد و تر است و چون میزان سردی و رطوبت نسبتا زیادی دارد مصرف آن برای برخی افراد، مناسب نیست.   سید مهدی میرغضنفری، در گفتگو با سلامت آنلاین افزود: افراد با مزاج یا معده‌های سرد و ضعیف باید در مصرف قارچ احتیاط کنند تا دچار نفخ، سنگینی، درد معده و قولنج نشوند. قارچ مزاج سرد و تر دارد و چون رطوبت نسبتا زیادی دارد برای افراد ساکن در مناطق گرمسیری و کسانی که کارهای سنگین بدنی یا مزاج گرم دارند، به منظور جلوگیری از افزایش حرارت بدن و معده و غلیان خون می تواند مفید باشد اما کسانی که عموما دارای فعالیت بدنی زیادی نبوده و گوارش و بدن ضعیفی دارند، یا سرد مزاجند و در اقلیم‌های سردسیری و فصول سرد قرار دارند، در مصرف آن نباید زیاده روی کنند که برایشان مضر است. این عضو هیئت علمی دانشگاه علوم پزشکی ارتش تصریح کرد: قارچ می تواند ماده و اخلاط خیلی غلیظی در بدن تولید کند و غلظت خون را بالا &nbsp;ببرد و باعث بروز بیماری های سوداوی و مقدمه بسیاری از بیماری‌ها از جمله سکته‌ها و انسدادهای عروقی شود. وی ضمن اشاره به اینکه اگر قارچ، به صورت خام و زیاد مصرف شود ممکن است منجر به حالت قی، تهوع و استفراغ شود گفت: &nbsp;قارچ به خاطر ایجاد سنگینی در بدن، ممکن است باعث کرخت شدن سر، احساس سنگینی، حالت تنگی نفس و حتی بند آمدن ادرار شود و بهتر است آن را به صورت پخته یا تفت داده شده، ترجیحاً آبپز یا بخارپز به همراه گیاهان و ادویه‌های گرم مثل پونه استفاده کرد. این متخصص طب سنتی اضافه کرد: قارچ دیر هضم و نفاخ است و به افراد با مزاج سرد یا معده‌های سرد و ضعیف توصیه می‌شود که به منظور پیشگیری از درد معده و قولنج در مصرف آن جانب احتیاط را رعایت کنند و گرم مزاجان هم بهتر است قارچ را روزانه مصرف نکنند، اما مصرف گهگاه آن در کنار غذاها و خورش‌ها اشکالی ندارد.    سلامت آنلاین