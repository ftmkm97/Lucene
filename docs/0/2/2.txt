توصیه های آیت الله سیستانی به زائران اربعین حسینی
 آیت الله سیستانی در پاسخ به نامه ای در آستانه اربعین حسینی&nbsp; توصیه هایی به اقشار مختلف مردم به ویژه زائران حسینی ارائه کرده است. بخش تاریخ و سیره معصومین تبیان   "بسم الله الرحمن الرحیم
الحمد لله رب العالمین والصلاه والسلام على سیدنا محمد وآله الطاهرین.
ضروریست مومنانی که خداوند به ایشان توفیق شرکت در این زیارت شریف را عنایت نموده توجه نمایند که خداوند از بین بندگان خود، پیامبران و اوصیاء را برگزیده و ایشان را پیشوا وحجت برای سایر مومنان قرار داد تا به واسطه تعالیم ایشان هدایت شده و از اعمال ایشان تبعیت نمایند. خداوند، مومنان را به زیارت مشاهد متبرکه به منظور جاودانه نمودن یاد و خاطره و اعتلایشان ایشان ترغیب نموده تا به این واسطه تعالیم و احکام الهی پیوسته برای ایشان مومنان یادآوری گردد چرا که ایشان مثل اعلای اطاعت، بندگی و ایثار در راه دین هستند. در شرایط این زیارت آن است که زائر علاوه بر یادآوری فداکاری های امام حسین علیه السلام در راه خدا، تعالیم دین حنیف از جمله نماز، حجاب، اصلاح و عفو، حلم و ادب و آنچه در این مسیر باید رعایت نمایند را رعایت نموده تا این زیارت گامی در تربیت نفس برای دریافت این معانی و تثبیت آثار آن تا زیارت های بعدی باشد، چه بسا که حضور در این مراسم به مثابه حضور در مجالس تعلیم و تربیت امام علیه السلام می باشد. بر ماست اکنون که محضر اهل بیت علیهم السلام را درک ننموده ایم بر اساس تعالیم ایشان خویشتن را تربیت نمائیم. بر ماست آن چنان که خداوند ما را به زیارت مشاهد ایشان رغبت نموده، ایشان را زیارت و صداقت خویش را قبال ایشان به محک بکشیم. بایستی از آرزوها و نیات غیر صادقانه در قبال ایشان بپرهیزیم و بدانیم اگر آن چنان که ایشان خواسته اند باشیم، می توان امیدوار بود که با شهدایی که با ایشان به شهادت رسیده اند محشور شویم. از امام علی علیه السلام در جنگ جمل روایت است که فرمودند: امروز در جنگ کسانی با ما همراه هستند که در صلب پدران و رحم های مادرانشان هستند. خدا را خدا در نمازهایتان، که در حدیث شریف آمده است نماز ستون دین و معراج مومن است. اگر پذیرفته شود هر آنچه انجام داده پذیرفته می شود و اگر مردود شود همه اعمالش مردود خواهند شد. لازم است نسبت به ادای این فریضه در اول وقت، خود را ملزم نموده چرا که خداوند بندگانی را که به سرعت به ندای او پاسخ می دهند دوست می دارد و بنده نبایستی ادای نماز را به تاخیر بیندازد چرا که نماز افضل طاعات است. از اهل بیت (ع) روایت است که شفاعت ما به کسی که نماز را سبک می شمارد، نمی رسد. از امام حسین (ع) روایت است که در روز عاشورا به کسی که یادشان را به وقت نماز آگاه نمود فرمود: (نماز را به من یادآوری کردی خداوند تو را از نمازگزاران قرار دهد) و سپس امام در میدان جنگ و زیر باران تیر به نماز ایستاد. خدا را خدا را در اخلاص، چرا که ارزش و برکت عمل انسان به میزان اخلاص او برای خداوند متعال است چرا که خداوند جز عملی که برای او خالص شده باشد را نمی پذیرد. از پیامبر اکرم صلی الله علیه و آله هنگام مهاجرت مسلمان از مکه به مدینه روایت است که فرمودند: هر کس برای خدا و رسولش هجرت کند هجرتش به سوی ایشان خواهد بود و هر که برای متاع دنیا هجرت نموده، به سوی دنیار مهاجرت خواهد نمود. خداوند به میزان اخلاص در عمل، اجر و پاداش آن را افزایش می دهد تا آنجا که پاداش ۷۰۰ برابر می شود و خداوند برای هر که بخواهد پاداش مضاعف منظور می فرماید. بر زائران است که در مسیر خود بسیار ذکر خدای متعال بگویند و بدانند که خداوند به هر کسی نعمت اخلاص در عقیده، قول و عمل عنایت نمی نماید و عمل بدون اخلاص با پایان زندگی پایان می پذیرد اما عمل با اخلاص در این دنیا و آخرت جاوید خواهد ماند. خدا را خدا را در عفت و حجاب که از مهمترین چیزهائی هستند که اهل بیت (ع) در بدترین شرایط در کربلا به آن توجه نموده و مثل اعلای آن بودند. ایشان از هیچ ناجوانمردی در که در حقشان روا داشته شد به اندازه هتک حرمت ایشان در بین مردم اندوهگین نگردیدند. لذا بر زائران و بانوان است که عفت را در رفتار و نوع پوشش و ظاهر خود حفظ نموده و از هر آنچه این مساله را مخدوش می نماید (مثل لباسهای تنگ و اختلاط های ناپسند و به نمایش گذاردن زینت ها که از آنها نهی شده) پرهیز نموده و عفت را در حد اعلای آن و احترام به این مراسم معنوی رعایت نمایند. از درگاه خداوند متعال اعتلا و رفعت جایگاه حضرت محمد صلی الله علیه و آله و اهل بیت مطهرش در دنیا و آخرت را بواسطه آنچه در راه خدا و هدایت خلق فدا نموده اند مسالت داریم. از خدای عزوجل می خواهیم تا بر محمد و آل محمد آنچنانکه بر ابراهیم و آل ابراهیم علیهم السلام درود فرستاد، درود و صلوات فرستد و زیارت زوار اباعبد الله الحسین علیه السلام را همانند اعمال صالحان مورد قبول قرار داده تا در این زیارت و تمام عمر خویش اسوه و مثالی برای دیگران بوده و ایشان را به حق اهل بیت علیهم السلام و تبعیت ایشان از این خاندان بزرگوار و تبلیغ رسالت ایشان جزای خیر عنایت نموده و در روز قیامت مورد خطاب ایشان قرار گرفته و شهدای ایشان با شهدای کربلا که خون خویش را فدا نموده و ظلم و آوارگی را متحمل شدند محشور نماید."    منبع: 
سایت کرب و بلا
