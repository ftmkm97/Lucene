شیوه جدید درآمدزایی در تهران
 نوعی از درآمدزایی اخیراً در تهران دیده می شود که فرد شاغل برای انجام کاری حدوداً ۱۰ ثانیه ای درآمدی ۲ هزار تومانی کسب می کند. بخش اقتصاد تبیان   با اعمال هر نوع محدودیت قانونی برای بهره گیری بهینه از امکانات شهری، عده ای راههای دور زدن قوانین را سرلوحه کار خود می کنند که برخی اوقات مچ آنها پیش مسئولان و نهادهای نظارتی باز شده و اعمال قانون می شوند اما برخی اوقات نیز روشهای دور زدن قوانین ادامه پیدا می کند.

در خصوص اعمال محدودیت های ترافیکی کلانشهری چون تهران نیز این مسئله صدق می کند. طرح زوج و فرد و یا طرح ترافیک که مانعی برای تردد خودروهای شخصی و خودروهای بدون مجوز در طول روز در بخش گسترده ای از مرکز پایتخت است، طرحی است که با هدف کاهش ترافیک و تبع آن کاهش آلودگی هوای تهران در حال اجراست.

وسایل نقلیه که روزانه با وجود طرح ترافیک و محدودیت های آن در بخش های مختلف مرکز شهر تردد می کنند به چهار نوع تقسیم می شوند. یکی خودروهایی هستند که در ناوگان حمل و نقل عمومی شهر جای دارند و تردد آنها در مرکز شهر با هدف جابه جایی مسافران با مجوز همیشگی همراه است. دسته دوم خودروهایی هستند که به دلایل مختلف از جمله خودروی سازمانی، خودروی معلولان، خودروی خبرنگاری و ... مجوز ورود به طرح ترافیک را دارند.  در اکثر قریب به اتفاق مبادی ورودی به محدوده طرح ترافیک، عده ای پیاده یا سوار بر موتور حضور دارند که حاضر هستند حدود 10 ثانیه در پشت خودروی متقاضی حرکت کنند به طوری که پلاک خودرو در معرض دید دوربین های ثبت تخلف راهنمایی و رانندگی قرار نگیرد. دسته سوم اما خودروهایی هستند که نه جزو ناوگان حمل و نقل عمومی تلقی می شوند و نه دلیل موجهی برای داشتن مجوز ورود به طرح دارند، بلکه با خرید روزانه یا هفتگی طرح ترافیک، برای حضور و تردد در مناطق مرکزی شهر مجوز می گیرند. دسته آخر خودروهایی هستند که جز هیچ کدام از سه دسته قبلی نیستند و حاضر به هزینه کردن برای خرید مجوز ورود به طرح ترافیک هم نیستند. مالکان این خودروها با استفاده از ظرفیت های درآمدزایی که در شهر تهران وجود دارد، قانون اعمال محدودیت های ترافیکی پایتخت را دور می زنند.

در اکثر قریب به اتفاق مبادی ورودی به محدوده طرح ترافیک، عده ای پیاده یا سوار بر موتور حضور دارند که حاضر هستند حدود 10 ثانیه در پشت خودروی متقاضی حرکت کنند به طوری که پلاک خودرو در معرض دید دوربین های ثبت تخلف راهنمایی و رانندگی قرار نگیرد.

جدیدترین نرخ کار 10 ثانیه ای این افراد 2000 تومان است. این افراد معمولا درآمدی بیش از 3 میلیون تومان در ماه از اشتیاق مالکان خودروهایی که می خواهند بدون داشتن مجوز وارد محدوده طرح ترافیک شوند، کسب می کنند.     &nbsp;
منبع : تسنیم 
 