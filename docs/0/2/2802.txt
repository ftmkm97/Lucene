رژیم غذایی سالم موجب تقویت روخوانی کودکان می شود
 طبق مطالعه اخیر محققان فنلاندی، رژیم غذایی سالم با مهارت های بهتر روخوانی در سه سال اول مدرسه مرتبط است.  بخش تغذیه و آشپزی تبیان    به گزارش خبرنگار مهر، محققان دانشگاه فنلاند شرقی در مطالعه خود ۱۶۱ کودک ۶ تا ۸ ساله را مورد بررسی قرار داده و وضعیت آنها را از اولین سال مدرسه تا مقطع سوم ابتدایی تحت نظر داشتند. کیفیت رژیم غذایی این کودکان نیز مورد بررسی قرار گرفت و مهارت های علمی شان با کمک تست های استاندارد بررسی شد. براساس معیار این مطالعه، هر چقدر رژیم غذایی به رژیم سبک دریای بالتیک و توصیه های تغذیه ای فنلاند نزدیک تر بود، یعنی مصرف بالای سبزیجات، میوه و توت ها، ماهی، غلات کامل سبوس دار، و چربی های اشباع نشده و مصرف کمتر گوشت قرمز، محصولات شیرین و حاوی قند، و چربی اشباع شده، رژیم غذایی سالم تر بود. مشاهده مهم دیگر این مطالعه این بود که ارتباط کیفیت رژیم غذایی با مهارت های یادگیری مستقل از بسیاری از فاکتورهای مهم نظیر موقعیت اجتماعی-اقتصادی، فعالیت فیزیکی، چاقی، و تناسب اندام است طبق نتایج این مطالعه، کودکانی که رژیم غذایی شان سرشار از سبزیجات، میوه، توت ها، غلات سبوس دار، ماهی و چربی های اشباع نشده بود و کمتر از مواد قندی استفاده می کردند، در تست های اندازه گیری مهارت های یادگیری بهتر از همسن و سالان خود که رژیم غذایی ضعیفی داشتند عمل کردند. به گفته محققان، مشاهده مهم دیگر این مطالعه این بود که ارتباط کیفیت رژیم غذایی با مهارت های یادگیری مستقل از بسیاری از فاکتورهای مهم نظیر موقعیت اجتماعی-اقتصادی، فعالیت فیزیکی، چاقی، و تناسب اندام است.   خبرگزاری مهر 