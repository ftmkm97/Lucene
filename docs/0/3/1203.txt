هنر تبلیغات و تغذیه دستاورد تقدیری دوره اول راه شایستگان
   یازدهمین دوره از پروژه های دانش آموزی تبیان نیز با یاری خداوند و حضور پر شور شما دوستان و علاقمندان به پایان رسید.
در این دوره از جشنواره تعداد 185 گروه به عنوان گروه های تقدیری در بخش های سمینارهای علمی، مسابقات و غرفه های نمایشگاهی به عنوان گروه های تقدیری برگزیده و معرفی شدند.
&nbsp;بر آن شدیم تا با معرفی پروژه های گروه های تقدیری علاوه بر قدردانی از این دوستان نوآور، زمینه ای را برای ایده پروری سایر پژوهشگران علاقمند فراهم آوریم.
&nbsp;
مقطع: دوره اول
موضوع: هنر تبلیغات و تغذیه
نام مدرسه: راه شایستگان
نام استاد: خانم نوشین ابطحی
دانش آموزان: زهرا افشاری، محیا علی پناه، درناز کاظمی علی اکبر، زهرا برادران غفاری، هانیه قاسمی

چکیده:
ما هر روز در هجوم اطلاعات، تبلیغات و رسانه های مختلف قرار داریم که بعضاً برای سلامتی ما ضرر دارد و در دراز مدت موجب بیماری ما می شود. یکی از بزرگترین گروه این تبلیغات را فست فود ها و مواد غذایی دارای ارزش غذایی کم در بر می گیرند.

این تبلیغات با رنگ ها و پیام های دل فریب موجب تشویق اقشار مختلف مردم علی الخصوص نوجوانان می گردد بر همین اساس ها تصمیم گرفتیم موضوع پژوهش خود را بررسی میزان تاثیر تبلیغات مواد غذایی سالم بر روی روش تغذیه دانش آموزان پایه هشتم قرار دهیم. از آنجایی که نوجوانان به دلیل سن بلوغ، بیش تر در معرض چاقی قرار دارند ما تصمیم گرفتیم تا با انتخاب این پروژه نظر همسنان خود را نسبت به غذای سالم بیش تر جلب کنیم. هنگامی که شما در خیابان راه می روید بیش تر با بنر ها و تبلیغات غذای ناسالم و فست فود برخورد می کنید و به سمت این غذاها کشیده می شوید و این باعث می شود که کم تر به غذاهای سالم توجه کنیم. ما در پژوهش تصمیم گرفتیم تا با دو تکنیک متفاوت (یکی خمیر گل چینی و دیگری کلاژ) فرهنگ مصرف تغذیه سالم را در بین دانش آموزان ترویج دهیم. در هر دو پروژه سعی شده است از رنگ بندی های شاد استفاده شود تا توجه دانش آموزان را به خود جلب کند.&nbsp;   تکنیک دو پروژه&nbsp;
روش کار:
1-بر اساس عنوان کلیدواژه در آوردیم.
2-سوالات فرعی را با استفاده از کلید واژه ها طرح کردیم.
3-با استفاده از سوالات فرعی به جمع آوری اطلاعات کتابخانه ای پرداختیم.
4-پس از تکمیل اطلاعات خود درباره چگونگی انجام تبلیغات و تغذیه سالم، به انجام کار عملی پرداختیم.&nbsp;
5-شروع به طراحی و ثبت ایده ها در دفتر ثبت ایده ها کردیم.
6-پس از تکمیل اطلاعات خود درباره چگونگی انجام تبلیغات و تغذیه سالم، به انجام کار عملی پرداختیم.&nbsp;
7-شروع به طراحی و ثبت ایده ها در دفتر ثبت ایده ها کردیم.
از این به بعد کار عملی ما به دو دسته تقسیم می شود :1: تکنیک خمیر گل چینی 2- تکنیک کلاژ   تکنیک خمیر گل چینی:
با خمیر گل چینی که تهیه کرده بودیم، شروع به ساخت اولین کارهای خود کردیم. در ابتدا با مشکلی مواجه شدیم. مشکل ما این بود که خمیرها پس از خشک شدن ترک می خورند و به همین خاطر آزمایشی انجام دادیم. به یکی از خمیرها چسب چوب و به دیگری مقداری آب اضافه کردیم. پس از مشاهده هر دو خمیر، بعد از یک هفته دیدیم خمیری که دارای چسب چوب بود، هیچ ترکی نخورده ولی خمیر دیگر مقادر کمی ترک برداشته بود. پس نتیجه گرفتیم به خمیر های خود چسب چوب اضافه کنیم و پس از تمام شدن بقیه خمیر ها این بار، خمیر ها را خودمان بپزیم. از رنگ روغن برای رنگ کرن خمیرها استفاده کردیم.   تکنیک کلاژ:
کار عملی ما به دو دسته تقسیم می شود:
کلاژ با استفاده از پارچه فوتر- کلاژ با استفاده از مواد غذایی&nbsp;
در گروه اول با استفاده از میوه و حبوبات و سبزیجات سعی کردیم تصاویر تاثیر گذاری بسازیم. که تغذیه سالم را در نوجوانان رواج دهد.
در گروه دوم با چند نوع پارچه (فوترو چرمی و نخی) بنرهای پارچه ای ساختیم که مواد غذایی را با پارچه فوتر حروف را با پارچه چرمی و زمینه را با پارچه نخی درست کردیم.

برای مشاهده مجموعه فایل های ضمیمه اینجا کلیک کنید.
&nbsp;
بخش پژوهش های دانش آموزی تبیان، تهیه و تنظیم: نسرین صادقی