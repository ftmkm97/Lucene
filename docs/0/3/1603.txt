نقاش و پرنده به کتابفروشی ها رسید
 کتاب نقاش و پرنده&nbsp;به همت کانون پرورش فکری کودکان و نوجوانان وارد بازار نشر شد.
 
بخش کتاب و کتابخوانی تبیان &nbsp;    نقاش و پرنده به قلم ماکس فلتهویس و ترجمه پوپک بایرامی به همت کانون پرورش فکری کودکان و نوجوانان برای گروه سنی ب و ج (6 تا 12 سال) وارد بازار نشر شد. این کتاب تصویری داستان پرنده ای را نقل می کند که از تابلوی نقاشی خود جدا می شود تا به خانه اصلی اش برگردد. کودکان با مطالعه این کتاب با مفاهیمی همچون پایبندی به دوستی، وطن، خانه، آزادی و امنیت آشنا خواهند شد.
مولف و تصویرگر این اثر کوشیده است تا خوانندگان را با جملاتی ساده و تصاویری جذاب همراه کند. این داستان روابط انسان و حیوانات را نیز مدنظر قرار داده و به چارچوب های این رابطه نیز اشاره داشته است.
داستان با روایت زندگی مرد نقاشی شروع می شود که تصویر پرنده را بر یک تابلو خلق می کند. پرنده پس از سفرهای دور و دراز بار دیگر به خانه نقاش بر می گردد و به زندگی در تابلو یعنی جایی که متعلق به آن است ادامه می دهد.
علاقه مندان می توانند کتاب نقاش و پرنده را با قیمت 45 هزار ریال از فروشگاه های کانون پرورش فکری کودکان و نوجوانان در سراسر کشور خریداری کنند.    منبع: ایرنا
 &nbsp;