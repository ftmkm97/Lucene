نمایش 100 فیلم از 41 کشور در جشنواره فیلم کوتاه تهران
 &nbsp;بخش بین الملل سی و سومین جشنواره فیلم کوتاه تهران با نمایش 100 فیلم از 41 کشور جهان برگزار می شود. بخش سینما&nbsp; و تلویزیون تبیان    &nbsp;تعداد 3668 اثر از 117 کشور جهان برای بخش بین الملل سی و سومین جشنواره فیلم کوتاه تهران ارسال شد که از میان آنها 100 فیلم از 41 کشور برای حضور در بخش مسابقه بین الملل، بخش کشورهای آسیایی و بخش غیر رقابتی ویدئو آرت انتخاب شدند.
از میان 117 کشوری که آثار خود را به دبیرخانه بخش بین الملل سی و سومین جشنواره فیلم کوتاه تهران ارسال کردند، فرانسه با 635 فیلم بیشترین آمار را به خود اختصاص داد و آلمان با 349 فیلم و اسپانیا با 302 فیلم در رتبه های دوم و سوم قرار داشتند. 
ایتالیا با 121 فیلم، بلژیک با 117 فیلم، سوئیس با 93 فیلم، هلند با 84 فیلم، فنلاند با 78 فیلم، اتریش و هندوستان با 64 فیلم در رتبه های چهارم تا دهم متقاضیان حضور در بخش بین الملل سی و سومین جشنواره فیلم کوتاه تهران قرار داشتند.
از مجموع 3668 اثر ارسال شده به بخش بین الملل، 3227 فیلم متقاضی حضور در بخش مسابقه اصلی بین الملل بودند. 244 فیلم در بخش فیلم های آسیایی، 176 فیلم در بخش غیررقابتی ویدئوآرت و 21 فیلم در بخش فیلم هایی با موضوع اسلام ارسال شده بودند.
براساس گزارش روابط عمومی فیلم کوتاه تهران، از مجموع آثار ارسال شده فیلم های داستانی با 61درصد در رتبه اول، فیلم های مستند با 13.8 درصد در رتبه دوم و فیلم های تجربی با 13.4 درصد در رتبه سوم قرار داشتند. انیمیشن های شرکت کرده با آماری برابر 11.8 درصد کمترین حجم آثار شرکت کرده در بخش بین الملل را به خود اختصاص دادند.
سی و سومین جشنواره بین المللی فیلم کوتاه تهران به دبیری فرید فرخنده کیش 18 تا 24 آبان در پردیس سینمایی چارسو برگزار می شود.    منبع: ایرنا


   