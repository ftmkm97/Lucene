رونمایی از مراسم «ختم مجازی»!
 کلاس درس مجازی، تجارت مجازی، دوستی مجازی و... هنوز خیلی ها با اینها کنار نیامده اند و حالا رونمایی از یک مجازی عجیب دیگر:«مراسم ختم مجازی».
 &nbsp; بخش اجتماعی تبیان   اوایل که مخابرات، سامانه پیامک را به تلفن های همراه اضافه کرده بود، کارشناس یکی از برنامه های خانوادگی تلویزیون نسبت به پیام های تبریک و تسلیت از این طریق، انتقاد تندی کرد و گفت: دنیا دارد به سمتی می رود که آدم ها زحمت تلفن زدن به همدیگر را نمی کشند که مبادا مجبور باشند دو کلمه حرف اضافه بزنند. احتمالا اگر امروز به آن کارشناس بگوییم که حالا امکان برگزاری مراسم ختم مجازی و غیرحضوری در فضای اینترنت هم فراهم شده، ممکن است دچار سکته قلبی شود و عمرش به نصیحت کردن کفاف ندهد.
&nbsp;
ممکن است بعد از این اتفاق، بازماندگان او برای کسانی که امکان حضور فیزیکی در مراسم ختمش را ندارند، یک یادبود درخور و مجازی برگزار کنند. مهمان ها می توانند در این مراسم به صاحب عزا گل های مجازی هم هدیه بدهند. ممکن است فکر کنید این یک شوخی بی مزه است اما این طور نیست. وقتی یکی از سلبریتی های تلویزیون، عکسی سلفی از خودش در کنار جنازه پدر مرحومش در شبکه های اجتماعی منتشر کرد، باید می فهمیدید که روزی دنیای مجازی چنان پایش را در زندگی ما محکم می کند که می توانیم به جای رفتن به ختم فلان دوست و آشنا و درآغوش کشیدن بازمانده هایش، در ساعتی مشخص پای اینترنت بنشینیم و برای مرحوم کامنت های احترام آمیز بگذاریم.  ممکن است بعد از این اتفاق، بازماندگان او برای کسانی که امکان حضور فیزیکی در مراسم ختمش را ندارند، یک یادبود درخور و مجازی برگزار کنند. مهمان ها می توانند در این مراسم به صاحب عزا گل های مجازی هم هدیه بدهند. ممکن است فکر کنید این یک شوخی بی مزه است اما این طور نیست این امکان را سایتی با نام «ای ختم» که احتمالا مخفف کلمات «ختم الکترونیک» است، فراهم کرده است. کافی است به آدرس این سایت بروید و در آن ثبت نام کنید. حالا می توانید برای هرکس که خواستید در هر ساعتی مراسم ختم مجازی برگزار کنید و به دوستان و آشناهایتان اطلاع بدهید که در همان ساعت حضور به هم برسانند، این طوری نه لازم است برای حلوا و خرما هزینه کنید و نه حتی لباس مشکی تهیه کنید؛ البته کسانی که این سایت را راه اندازی کرده اند، می گویند این ختم مجازی قرار نیست لزوما جای مراسم ختم واقعی را بگیرد بلکه بیشتر برای کسانی است که در شهرها و کشورهای دیگر زندگی می کنند و حضور در مراسم اصلی برایشان ممکن نیست. آنها از این طریق می توانند احترامشان را به مرحوم و خانواده اش نشان دهند و یادش را به این وسیله گرامی بدارند.
 دسته گل مجازی همه ما دیده ایم که در مراسم ختم افراد مختلف دسته گل های کوچک و بزرگی خودنمایی می کنند که روی آنها نوشته شده از سوی چه کسی تقدیم شده اند. در سایت مجازی برگزاری ختم هم این امکان فراهم شده است یعنی اگر روزی خدا نکرده خواستید در مراسم ختم مجازی یکی از آشناهایتان شرکت کنید، نباید نگران این باشید که دست خالی وارد فضای مجازی شوید بلکه می توانید یک دسته گل (البته این هم به شکل مجازی) تهیه و آن را طبق همان رسم قدیمی تقدیم کنید. نحوه تهیه دسته گل مجازی هم به این شکل است که وارد بخش خرید دسته گل در سایت مذکور می شوید و با پرداخت مبلغی یک دسته گل تهیه می کنید؛ البته در واقع، تصویر دسته گل است که در زمان برگزاری مراسم مجازی تقدیم روح مرحوم می کنید. طبق چیزی که در سایت نوشته شده است، هزینه ای که برای تهیه دسته گل می پردازید به حساب نهادهای خیریه طرف قرارداد با سایت واریز می شود. یسنا فرین فر، کسی است که به تلفن موجود در بخش ارتباط با ما جواب می دهد و دراین باره می گوید: «وقتی شرکت کننده ها در مراسم ختم دسته گل مجازی تهیه می کنند، هم به نیازمندان کمک می کنند و هم به مرحوم و بازمانده هایش ادای احترام می کنند.» قیمت دسته گل های مجازی هم از انواع واقعی شان خیلی به صرفه تر است و از پنج هزار تومان برای یک دسته گل معمولی که عکسش خیلی هم قشنگ است، شروع می شود و تا 49 هزار تومان برای یک تاج گل باشکوه ادامه پیدا می کند. &nbsp;با 19 هزار تومان ختم بگیرید  اگر فقط قیمت یک جعبه خرمای مضافتی را در نظر بگیرید و آن را به هزینه هایی مانند اجاره محل برگزاری مراسم، پخت حلوا و... اضافه کنید، می فهمید که برگزاری یک مراسم ختم چندان ارزان تمام نمی شود اما اگر بخواهید این مراسم را مجازی برگزار کنید می توانید کارتان را با 19 هزار تومان برای یک مراسم ساده راه بیندازید. به این شکل که عکس مرحوم را آپلود کرده و زمان مراسم را هم تعیین می کنید. حالا فقط باید زمان برگزاری و آدرس سایت را به آشناهایتان بدهید تا در زمان مشخص دور هم جمع شوند و در پروفایل مرحوم کامنت بگذارند؛ البته اگر بخواهید کمی بیشتر برای مرحوم مایه بگذارید، می توانید از مراسم استاندارد به قیمت 49 هزار تومان یا مراسم ویژه به قیمت 99 هزار تومان استفاده کنید. فرین فر درباره اینکه بین این سه نوع مراسم چه تفاوتی وجود دارد، می گوید: «اگر کاربر مراسم ساده را انتخاب کند، فقط می تواند از قالب های موجود استفاده کند و خودش نمی تواند تغییری ایجاد کند اما اگر انواع دیگر را انتخاب کند، می تواند چیزی که دوست دارد در پروفایل بنویسد؛ مثلا اگر شعری در نظر دارد یا می خواهد تصویر ویژه ای در زمینه کار وجود داشته باشد با انتخاب مراسم استاندارد یا ویژه می تواند این کار را انجام دهد. در نوع ویژه مراسم، یک امکان دیگر هم فراهم شده و آن این است که مهمان ها می توانند به صورت خصوصی برای صاحب مراسم کامنت بگذارند اما در مراسم ساده کامنت ها را همه حضار می بینند.» کامنت به جای آغوش تصور صاحب عزا درحالی که پشت کامپیوتر نشسته و درحالی که اشک می ریزد کامنت های تسلی بخش می خواند تا حد زیادی غریب به نظر می رسد؛ البته خیلی از ما قبلا با استفاده از فضاهای مجازی همدردی مان را با عزادارها نشان داده ایم مثلا پای عکسی در اینستاگرام کامنت گذاشته ایم یا در تلگرام پیغام های تسلیت فرستاده ایم اما فرین فر می گوید این سایت به دلیل اینکه فضای مخصوصی برای این کار در نظر گرفته و ساعت مخصوصی هم دارد، نوعی احترام خاص برای مرحوم ایجاد می کند. ممکن است شما هر وقت به شبکه های مجازی سر بزنید، بتوانید تسلیت بگویید اما وقتی در ساعتی مشخص در آدرس الکترونیکی مشخص حاضر می شوید یعنی واقعا برای مرحوم و بازمانده هایش احترام قائل بودید و مثلا به دلیل دوری راه نتوانسته اید در مراسم واقعی آنها شرکت کنید؛ اینها با هم خیلی تفاوت دارد.» درگذشته های آشنا وقتی به قسمت «فهرست مراسم» در سایت «ای ختم» بروید می توانید ببینید که چه ختم هایی تا به حال برگزار شده و چه ختم هایی در انتظار برگزاری هستند. در میان کسانی که تصویرشان در این بخش نحوه تهیه دسته گل مجازی هم به این شکل است که وارد بخش خرید دسته گل در سایت مذکور می شوید و با پرداخت مبلغی یک دسته گل تهیه می کنید؛ البته در واقع، تصویر دسته گل است که در زمان برگزاری مراسم مجازی تقدیم روح مرحوم می کنید &nbsp;دیده می شود، چهره های آشنایی وجود دارد؛ مثلا همایون بهزادی، بازیکن سابق پرسپولیس یا داوود رشیدی که به تازگی از دنیا رفت؛ البته با توجه به اینکه تاریخ ختم آنها گذشته و ما هم به این مراسم دعوت نبوده ایم، نمی توانیم بفهمیم که چه کسی بانی برگزاری این ختم مجازی بوده اند اما فرین فر می گوید: «هرکس می تواند برای هر کسی که خواست مراسم بگیرد. این طور نیست که حتما اعضای خانواده اش بتوانند از این امکان برخوردار شوند.»
&nbsp;
سایت «ای ختم» امکانات دیگری هم در اختیار شما می گذارد؛ مثلا اگر خواستید در یک مراسم ختم مجازی شرکت کنید و متن درخوری نداشتید یا به عنوان برگزارکننده مراسم به دنبال یک شعر مناسب بودید، می توانید به بخش «شعر ختم» بروید و از آنجا یک شعر انتخاب کنید؛ اشعاری که به نظر می رسد از سایت های برگزارکننده مراسم های ختم یا سفارش سنگ قبر برداشته شده اند.    منبع : فرهنگ نیوز 
 