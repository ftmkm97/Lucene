تسکین درد سیاتیک با سیر
 سیاتیک دردی است که افراد زیادی را به رنج انداخته است. عصب سیاتیک طولانی ترین عصب بدن ما است که از پشت لگن شروع و بعد از گذر از ران ها تا انتهای دو پا کشیده می شود.  فاطمه مهدی پور - بخش تغذیه و آشپزی تبیان   درد سیاتیک زمانی که عصب سیاتیک تحریک شده باشد بروز می کند. ممکن است درد سیاتیک بسیار شدید باشد و چند روز طول بکشد و حتی تا اندازه ای باشد که فرد مبتلا را از فعالیت های عادی روزمره باز بدارد. ممکن است این دردها در قسمت پایین کمر خود را نشان دهند و تا پشت ران پا گسترش پیدا کنند و حتی گاهی تا نوک انگشتان پاها نیز امتداد پیدا کند. تحریک عصب سیاتیک زمانی بروز می کند که این عصب فشرده شده باشد و به دلیل فتق دیسک، تنگی کانال نخاعی، سندرم پیریفورمیس، آسیب ها و گاهی حتی به دلیل وجود تومور دچار التهاب شود. معمولاً درد سیاتیک به خودی خود در عرض چند هفته بهبود می یابد و در برخی موارد برای مقابله با آن از دارودرمانی و فیزیوتراپی استفاده می شود. ما در اینجا درمانی ساده با سیر را ارائه می دهیم که به تسکین هر چه سریع تر این درد ناتوان کننده کمک می کند. لطفاً با ما همراه باشید. علائم سیاتیک چیست؟ درد عصب سیاتیک با شدت و ضعف مختلف بروز می کند. افرادی که از سیاتیک رنج می برند ممکن است یک گزگز خفیف یا درد احساس کنند و همچنین ممکن است دچار دردی شدید شوند که فعالیت های روزمره شان را مختل می کند. در حالت کلی، این درد به شیوه ای آزاردهنده در یک طرف بدن بروز می کند و برخی افراد در ناحیه ران یا باسن احساس درد می کنند و ممکن است در دیگر نقاط بدن نیز احساس کرخی و بی حسی ایجاد شود.
درد سیاتیک بخصوص زمانی که فرد فعالیت نامناسبی داشته باشد ممکن است بعد از چند روز شدیدتر شود. این درد شدید به خصوص در حین راه رفتن یا نشستن، شب ها، بعد از سرفه یا عطسه و مواردی از این دست بیشتر احساس می شود. شیر سیر برای تسکین درد سیاتیک مصرف شیر سیر انرژی بخش است و به تقویت سیستم ایمنی بدن کمک می کند. چون حاوی خواص آنتی بیوتیکی است. شیر سیر همچنین باعث درمان عفونت های ویروسی، قارچی و باکتریایی می شود شیر سیر یک درمان طبیعی با خواص چندگانه برای سلامتی است. این شیر با کرم روده مقابله کرده و به تسکین برخی دردها مانند درد عصب سیاتیک کمک می کند. شما می توانید با نوشیدن شیر سیر به کاهش التهاب عصب سیاتیک کمک کنید. این شیر طبیعی مانند یک مسکن عمل کرده و درد را کاهش می دهد. به این ترتیب کمک می کند تا فرد به زندگی روزمره خود ادامه دهد.
خواص سیر بر هیچ کس پوشیده نیست. این ماده غذایی خواص آنتی بیوتیکی و ضدالتهابی دارد. بنابراین در درمان انواع عفونت ها و مشکلات بدن موثر عمل می کند. شما می توانید با تهیه و نوشیدن شیر سیر علاوه بر کاهش درد سیاتیک از خواص دیگر آن برای ارتقای سلامتی تان استفاده کنید. ترکیبات لازم برای تهیه شیر سیر
سیر: 4 حبه
شیر: 200 میلی لیتر
عسل روش تهیه
ابتدا سیرها را پوست کنده و له کنید. سپس شیر را روی حرارت ملایم گذاشته و گرم کنید. سیر را به آن اضافه کرده و به طور مرتب هم بزنید. اجازه دهید به مدت چند دقیقه سیرها داخل شیر پخته شوند اما نگذارید که شیر بجوشد. در نهایت مقداری عسل به ترکیب اضافه کنید تا خوش طعم شود. برای اینکه از خواص این نوشیدنی نهایت استفاده را ببرید توصیه می شود که روزانه 200 میلی لیتر از آن را بنوشید. خواص دیگر شیر با سیر شیر سیر همچنین درمانی فوق العاده برای تسکین مشکلات گوارشی و یبوست است. این شیر شما را از انگل های روده خلاص می کند. در این صورت بهتر است اجازه دهید شیر سیرتان به مدت 4 ساعت استراحت کند و آن را به مدت 10 روز به صورت ناشتا میل کنید.
این درمان خانگی همچنین در صورت سرماخوردگی و سرفه های خشک موثر عمل می کند. توصیه می کنیم این شیر را شب ها قبل از خواب میل کنید. در این صورت سرفه نخواهید کرد و خواب راحتی خواهید داشت.   افرادی که از آسم و مشکلات تنفسی و دیگر مشکلات ریوی رنج می برند نیز می توانند برای بهبود وضعیت سلامتی شان از شیر سیر استفاده کنند. در این صورت بهتر است که شیر را به صورت گرم و ترجیحاً قبل از خواب میل کنید.
اگر می خواهید برای کاهش وزن اقدام کنید و رژیم بگیرید می توانید به شیر سیر نیز اعتماد کنید. این نوشیدنی در کنار ورزش منظم شما را به اهدافتان نزدیک تر می کند. سیر یک ماده غذایی مفید است که به تحریک متابولیسم و چربی سوزی کمک زیادی می کند.
بهتر است سیر را به صورت خام میل کنید اما اگر طعم آن را نمی پسندید این شیر برایتان مناسب تر است. مصرف شیر سیر انرژی بخش است و به تقویت سیستم ایمنی بدن کمک می کند. چون حاوی خواص آنتی بیوتیکی است. شیر سیر همچنین باعث درمان عفونت های ویروسی، قارچی و باکتریایی می شود.   