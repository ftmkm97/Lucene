«خانه پوشالی» را ببینید
 پخش سریال آمریکایی «خانه پوشالی» از ساعت 23 شب گذشته در شبکه نمایش شروع شد و هر شب از این شبکه پخش می شود. فرآوری: منیژه خسروی-بخش سینما و تلویزیون تبیان   سریال «خانه پوشالی / House of Cards» از شبکه نمایش پخش شد تا تلویزیون پس از سال‌های متمادی اقدام به پخش یک مجموعه تلویزیونی آمریکایی کند؛ مجموعه تلویزیونی سیاسی که در سطح آمریکا به شدت مورد توجه منتقدان قرار گرفته و برخی آن را بازگویی بخشی از رفتارهای سیاسی مرسوم در ایالات متحده تلقی کرده‌اند.سریال «خانه پوشالی / House of Cards» یک تریلر سیاسی است که بو ویلیمان آن را با اقتباس از یک مینی سریال انگلیسی به همین نام خلق کرده و جالب اینکه هر دو سریال نیز براساس رمانی از مایکل دابز ساخته شده اند. قسمت‌های نخست فصل نخست این سریال به کارگردانی دیوید فینچر و با بازی محوری کوین اسپیسی و رابین رایت، برای نخستین بار در سال 2013 توسط نتفلیکس عرضه شد و سیاست‌های روز آمریکا را با شدت به چالش کشید.
&nbsp;
از سال 2013 تاکنون 52 قسمت از «خانه پوشالی / House of Cards» در قالب چهار فصل عرضه شده که علاوه بر فینچر، چهره‌هایی چون جیمز فولی، جوئل شوماخر، کارل فرانکلین، جودی فاستر و رابین رایت اقدام به کارگردانی قسمت‌های مختلف این سریال نموده‌اند و به واسطه ساختار مستحکم سناریو، کارگردانی و بازی‌های بسیار درخشان، تمامی فصل‌های این سریال نامزد و برنده جوایز متعددی شده است. همین توجه منتقدان و حجم بالای مخاطب خانه پوشالی باعث شده تا فصل پنجم این سریال نیز در دست تولید باشد.در هر چهار فصل این سریال، حزب دموکرات آمریکا به عنوان حزب حاکم آمریکا به عنوان سوژه سریال به شدت زیر ضرب قرار گرفته و این سریال به نقد نظام سیاسی آمریکا و نمایش لابی گری ها و فساد سیاستمداران آمریکایی پرداخته و شیوه‌های شگفت‌انگیز از ابعاد این فساد را به نمایش می‌گذارد. با وجود آنکه برای بسیاری از تماشاگران این سریال، فاصله گذاشتن میان داستان و واقعیت دشوار خواهد بود و ممکن است این سریال به شدت به اعتبار دموکرات‌ها ضربه بزند اما هیچ مقام ارشدی در آمریکا موضعی در قبال این سریال نگرفته است.
&nbsp;نکته جالب اینکه بعد از انتشار فصل دوم، باراک اوباما رئیس جمهور ایالات متحده، به صورت کنایه آمیز از علاقه اش به فصل دوم این سریال پرده برداشت: «ای کاش همه چیز می توانست به همان اندازه بی رحمانه اما تاثیرگذار باشد... حقیقت دارد. همین طور که به کوین اسپیسی نگاه می کردم، داشتم با خودم فکر می کردم این بابا باعث شده کلی کار انجام بشود.» جالب تر اینکه درست یک شب قبل از انتشار فصل دوم، کسی که مسوولیت به روزرسانی توییتر اوباما را به عهده دارد، توییتی منتشر کرد با این مضمون: لطفا داستان فصل جدید را در فضای آنلاین لو ندهید.
&nbsp;
ناصر طهماسب، کتایون اعظمی، منوچهر والیزاده، مهرخ افضلی، رضا آفتابی، منوچهر زنده دل، ابوالحسن تهامی نژاد، حامد عزیزی، پویا فهیمی، شایان شامبیاتی، مریم جلینی، مهین برزویی، مهدی امینی، نازنین یاری، کسری کیانی، امیرصالح کسروی، صنم نکواقبال، مهناز عوض آبادیان، خشایار شمشیرگران، امیر حکیمی، سارا جعفری، مینا شجاع، امیر منوچهری، محمدعلی دیباج، آرزو روشناس، پویان مقدم، مجید صیادی و... گویندگان فصل نخست این سریال هستند.   درباره سریال House of Cards بیشتر بدانید پخش فصل سوم «خانه پوشالی» با بازی کوین اسپیسی و رابین رایت، بار دیگر سیاست های روز آمریکا را با شدت بیشتری به چالش کشید.پخش فصل اول سریال خانه پوشالی (House of Cards) در سال 2013، خیلی ها را شوکه کرد. بیننده ها مبهوت و مجذوب بازی ها و مناسبات قدرت در این سریال شده بودند. اما این همه ماجرا نبود. نکته کلیدی نقد نظام سیاسی آمریکا و نمایش لابی گری ها و فساد سیاستمداران آمریکایی بود و همچنان هم هست.در هر سه فصل، حمله ای باورنکردنی به حزب دموکرات آمریکا شده و نامه اعمال این گروه به سیاه ترین صورت ممکن- به فرض که در قالب داستان- به نمایش گذاشته شده است؛ حزبی که رئیس جمهور فعلی آمریکا نماینده اصلی آن و نفر اول کاخ سفید است. خانه پوشالی یک سریال داستانی در ژانر تریلر سیاسی است و بو ویلیمان آن را با اقتباس از یک مینی سریال انگلیسی به همین نام خلق کرده است. هر دو سریال هم براساس رمانی از مایکل دابز ساخته شده اند.هر سه فصل شامل 13 اپیزود حدودا یک ساعته است و ماجراهای فرانک آندروود و همسرش کلیر را روایت می کند که برای تکیه زدن بر صندلی قدرت به هر جنایتی که لازم باشد، دست می زنند. مکبث و لیدی مکبث شکسپیر نمونه های مشابه این دو کاراکتر در ادبیات نمایشی هستند. سریال خانه پوشالی با نمایش بخش عمده ای از سازوکارهای سیستم قدرت و قدرت طلبی در آمریکا، هواداران پروپا قرص زیادی را به خود جلب کرده است.     بعضی جزئیات جالب و خواندنی درباره هر سه فصل این سریال را اینجا آورده ایم. خانه پوشالی، فصل 1 تعداد اپیزود: 13
شبکه اصلی: نتفلیکس
سال پخش: اول فوریه 2013
بازیگران اصلی: کوین اسپیسی، رابین رایت، مایکل کلی، کیت مارا، کوری استول، سکینا جفری، میشل جیل
نکات محوری: نام های آشنا و مطرحی مانند دیوید فینچر، کوین اسپیسی، اریک راث، دانا برونتی، اندرو دیویس، مایکل دابز و بو ویلیمان تهیه کنندگی اولین فصل خانه پوشالی را بر عهده داشته اند. اما از همه مهم تر سهم دیوید فینچر (کارگردان فیلم هایی نظیر «زودیاک»، «مورد عجیب بنجامین باتن» و «دختر رفته») در کارگردانی دو فصل اول سریال است. رد پای علاقه مندی های فینچر مانند بازی های رسانه ای و هجمه های خبری کاملا در این دو قسمت مشهود است و مهم تر اینکه در قسمت های بعدی هم ادامه پیدا می کند. جیمز فولی، جوئل شوماخر، جارلز مک دوگال، کارل فرانکلین و آلن کولتر نیز هرکدام به نوبه خود کارگردانی دو قسمت از این سریال را برعهده داشته اند.
واکنش ها: منتقدان از اولین فصل این سریال حسابی استقبال کردند و نقدهای مثبتی درباره آن نوشتند. خانه پوشالی براساس 25 نقد منتشر شده، امتیاز قابل توجه 76 از 100 را در سایت «متاکریتیک» به دست آورد که در نوع خودش موفقیتی چشمگیر محسوب می شد.
جوایز و افتخارات: نامزد جایزه امی در سال 2013، در 9 رشته از جمله بهترین بازیگر زن و مرد سریال های داستانی (برای اسپیسی و رایت) و بهترین کارگردانی سریال های داستانی (برای دیوید فینچر)، نامزد دریافت جایزه بهترین بازیگر مرد (اسپیسی) در بیستمین مراسم اهدای جوایز صنف بازیگران تلویزیون و هفتاد و یکمین دوره جوایز گلدن گلوب.   خانه پوشالی، فصل 2 تعداد اپیزود: 13
شبکه اصلی: نتفلیکس
سال پخش: 14 فوریه 2014
بازیگران اصلی: کوین اسپیسی، رابین رایت، مایکل کلی، مالی پارکر، میشل جیل، جرالد مک رانی، ماهرشالاعلی،&nbsp; ریچل بروسنهان
نکات محوری: جیمز فولی (کارگردان «گلن گری گلن راس») با کارگردانی شش اپیزود یعنی تقریبا نیمی از قسمت های فصل دوم در این بخش پیشگام است. رابین رایت، بازیگر نقش کلیر آندروود، هم در این فصل برای اولین بار و در یک قسمت سکان کارگردانی را به دست می گیرد و اولین تجربه اش را در این حرفه ثبت می کند.اما از همه جالب تر اینکه جودی فاستر، بازیگر مطرحی که تا امروز برنده دو جایزه آکادمی، سه جازه بفتا و سه جایزه گلدن گلوب شده، نهمین اپیزود فصل دوم سریال را کارگردانی کرده است. ویلیمان، خالق سریال هم در زمان پس تولید کار اعلام کرد: «در جریان تولید فصل دوم، کلی فکر و انرژی گذاشتم برای اینکه درهای جدیدی در فصل سوم و فصل های بعد از آن به رویمان باز شود... نمی خواستم خودمان را طوری به تصویر بکشم که انگار در همان فصل دوم به آخر خط رسیده ایم.»
واکنش ها: باراک اوباما، رئیس جمهور ایالات متحده، خیلی کنایه آمیز از علاقه اش به فصل دوم این سریال پرده برداشت: «ای کاش همه چیز می توانست به همان اندازه بی رحمانه اما تاثیرگذار باشد... حقیقت دارد. همین طور که به کوین اسپیسی نگاه می کردم، داشتم با خودم فکر می کردم این بابا باعث شده کلی کار انجام بشود.» جالب تر اینکه درست یک شب قبل از انتشار فصل دوم، کسی که مسوولیت به روزرسانی توییتر اوباما را به عهده دارد، توییتی منتشر کرد با این مضمون: لطفا داستان فصل جدید را در فضای آنلاین لو ندهید.
جوایز و افتخارات: کسب 13 نامزدی در شصت و ششمین دوره جوایز امی، کسب جایزه گلدن گلوب در بخش بهترین بازیگر زن سریال های داستان تلویزیون (برای رابین رایت) و کسب عنوان بهترین برنامه تلویزیونی سال از «موسسه فیلم آمریکا».   خانه پوشالی، فصل 3 تعداد اپیزود: 13
شبکه اصلی: نتفلیکس
سال پخش: 27 فوریه 2015
بازیگران اصلی: کوین اسپیسی، رابین رایت، مایکل کلی، الیزابت مارول، مالی پارکر، جیمی سیمپس، نیتن داروو، بری پاین، درک سیسیل
نکات محوری: این بار هم جیمز فولی، رابین رایت (دو اپیزود)، تاکر گیتس و جان دیوید کولز قسمت های مختلف فصل سوم را کارگردانی کردند. فوریه 2014، کوین اسپیسی اعلام کرد ادامه سریال باز هم در منطقه بالتیمور ایالت مریلند فیلمبرداری می شود. ژوییه همان سال، روسیه از اینکه بخش هایی از سریال در مقر سازمان ملل متحد، به ویژه اتاق شورای امنیت فیلمبرداری شود، جلوگیری کرد.جالب است بدانید آلفرد هیچکاک هم در سال 1959 هنگام ساخت فیلم «شمال از شمال غربی» درخواست مشابهی را مطرح کرده بود که رد شد. روس ها احساس می کنند لزومی ندارد اتاق های سازمان ملل به جز استفاده های معمول در موارد دیگری مثل ساخت فیلم و سریال مورد استفاده قرار بگیرند.
واکنش ها: فصل سوم هم مثل دو فصل قبلی با واکنش مثبت منتقدان همراه بوده. براساس 24 نقد منشتر شده، خانه پوشالی از 100 امتیاز 76 امتیاز در سایت «متاکریتیک» کسب کرده و در سایت «راتن تومیتوز» هم با 42 نقد نوشته شده، 76 درصد آرای مثبت را به دست آورده است. «راتن تومیتوز» فصل سوم سریال را با این عبارت معرفی کرده: «فصل سوم المان های شخصی و سیاسی جذابی را از کاراکتر فرانک آندروود به نمایش گذاشته است.»
  
منابع: تابناک /همشهری جوان

 