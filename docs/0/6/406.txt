نوزده کتاب «بریل» برای نوجوانان
 آثار جمعی از شاعران حوزه&nbsp; نوجوان در قالب چهار مجموعه و به خط بریل&nbsp; منتشر شد. بخش کتاب و کتابخوانی تبیان &nbsp;     نوزده کتاب از مجموعه&nbsp; شعر نوجوان کانون پرورش فکری کودکان و نوجوانان به خط بریل، هم زمان با روز جهانی نابینایان منتشر شد. بر اساس این خبر، انتشارات کانون چندی پیش مجموعه شعری را نیز برای کودکان نابینا به انتشار رسانده بود. در میان شاعران مجموعه&nbsp; شعر نوجوان نام&nbsp; رودابه حمزه ای، جعفر ابراهیمی(شاهد)، افسانه شعبان نژاد، بابک نیک طلب، حمیدرضا شکارسری، فرهاد حسن زاده، داوود لطف الله و... به چشم می خورد که آثارشان را در قالب های مختلفی همچون سپید، نیمایی، رباعی و... سروده اند. «آوازهای سیب زمینی»، «تولد سفید»، «هم نوازی نسیم و برگ»، «پرنده خواهر من است»، «از نوک خودکار من گل می چکد»، «خوش به حال من»، «شاعری در باغ وحش»، «کنار ایستگاه دل»، «وقتش رسیده کمی پسته بشکنیم»، «چهارشنبه های بستنی»، «پرنده باران»، «قطار چهارشنبه»، «ستاره ها که بیفتند»، «تلنگر باران» و... عنوان&nbsp;&nbsp; بعضی از کتاب های این مجموعه به شمار می رود. «مجموعه شعر نوجوان امروز» برای نخستین بار پاییز سال گذشته به دست مخاطبان عمومی رسید. هم اینک نوجوانان نابینا و اعضای با نیازهای ویژه (فراگیر) کانون نیز می توانند این آثار را که دربرگیرنده&nbsp; آثار شاعران به نام کشور است مطالعه کنند. هر مجموعه که دربرگیرنده&nbsp; چند جلد کتاب است 20هزار تومان قیمت دارد و قابل خریداری از فروشگاه های کانون پرورش فکری کودکان و نوجوانان در سراسر کشور است.    منبع: فارس
 &nbsp;