رونمایی از سامانه جامع اطلاعاتی مدارس و مراكز غیردولتی در هفته آینده
   رئیس سازمان مدارس غیردولتی و توسعه مشاركت های مردمی وخانواده خبر داد:

رونمایی از سامانه جامع اطلاعاتی مدارس و مراكز غیردولتی در هفته آینده

رئیس سازمان مدارس غیردولتی و توسعه مشاركت های مردمی و خانواده از رونمایی از سامانه جامع اطلاعاتی مدارس و مراكز غیردولتی در هفته آینده خبر داد.

به گزارش مركز اطلاع رسانی و روابط عمومی وزارت آموزش وپرورش، صبح امروز مرضیه گرد در نشست خبری كه با اصحاب رسانه در منطقه 3 تهران برگزار شد، اظهار كرد: استفاده از فناوری های نوین، الگوها وتنوع بخشی به روش های آموزشی از اولویت های ما در سال تحصیلی جدید است و در این راستا سامانه جامع اطلاعاتی از مدارس و مراكز غیردولتی ایجاد كرده ایم كه در هفته ‌آینده رونمایی خواهد شد.   خریدخدمات آموزشی
 وی از تحت پوشش قرارگرفتن بیش از 195 هزار دانش آموز در طرح خرید خدمات ‌آموزشی و خریدصندلی خالی خبر داد و افزود: بیشترین دانش آموزانی كه در این طرح تحت پوشش قرار گرفتند از مناطق محروم و دورافتاده هستند که البته برخی هم در مناطق شلوغ دانش آموزی تحت پوشش این طرح قراردارند.

گرد به اجرای این طرح در مناطقی كه مدارس تخریبی داشتند نیزاشاره كرد و گفت: در جاهایی كه مدارس تخریبی هستند دانش آموزان در مدارس اطراف آن&nbsp;تقسیم می شوند و با خرید صندلی خالی قسمتی از مشكل را مرتفع می كنیم.

معاون وزیر و رئیس سازمان مدارس غیردولتی و توسعه مشاركت های مردمی و خانواده از بررسی تصویب قانون مدارس غیردولتی در مجلس در هفته های آینده، خبر داد و افزود: طی جلساتی كه با كمیسیون آموزش و تحقیقات مجلس داشتیم 4 ایراد وارده بر قانون مذكور توسط شورای نگهبان را رفع كردیم و مقرر شد این قانون جهت تصویب به زودی در دستوركار مجلس قرار گیرد. 
کیفیت آموزش مدارس غیر دولتی وی به برخی اظهارنظرهای غیرتخصصی درخصوص پایین بودن كیفیت آموزشی و نمرات غیرواقعی در مدارس غیردولتی اشاره و خاطرنشان كرد: طبق اسناد بالادستی در مدارس غیردولتی دنبال كسب رتبه های تك رقمی كنكور نیستم بلكه به دنبال تربیت دانش آموزان صالح و با تقوا هستیم هرچند كه در كنكور امسال 40 درصد از رتبه های زیر1000 مربوط به مدارس غیردولتی است .

مرضیه گرد با اشاره به تحصیل 10 درصد از كل دانش آموزان در مدارس و مراكز غیردولتی تصریح کرد: ، 61 درصد از نمرات بالای 18 در امتحانات نهایی متعلق به مدارس غیردولتی است که نشان از کیفیت بالای آموزش دراین مدارس است و استقبال مردم ازثبت نام فرزندانشان در مدارس غیردولتی دلیلی بركارآمدی این مدارس است چرا كه خود مردم بهترین قضاوت كننده در این خصوص هستند.

وی تقویت توانمندی معلمان مدارس غیردولتی را از دیگر برنامه های وزارت آموزش وپرورش دانست و افزود: دوره های تخصصی برای معلمان مدارس مذكور رادر تابستان برگزار كردیم كه این دوره ها در طول سال تحصیلی نیز ادامه خواهد یافت.  توسعه مشارکت
 رئیس سازمان مدارس غیردولتی و توسعه مشاركت های مردمی و خانواده اظهار كرد: تعامل و توسعه
مشاركت ها در دستور كار این دولت قرار دارد چرا كه آموزش وپرورش بارسنگین تعلیم وتربیت را نمی تواند به تنهایی به دوش بكشد.

وی فعالیت شوراهای آموزش وپرورش و قرارگرفتن استانداران و فرمانداران در رأس این شوراها را نشان از تمایل آموزش وپرورش برای ورود مردم به امر حاكمیتی آموزش وپرورش در فرایند تعلیم وتربیت است.

گرد نظارت بر فرایند آموزش وپرورش ، ارائه الگوی دریافت شهریه و افزایش مهارت معلمان را از جمله
فعالیت های آموزش وپرورش در تقویت مدارس غیردولتی برشمرد.

منبع:&nbsp;&nbsp;‌http://www.medu.ir/portal/home.php?ocode=100010876&amp;block=news&amp;id=201383 

بخش مرکز یادگیری سایت تبیان، تنظیم:نیلوفر یاقوتی 