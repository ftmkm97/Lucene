بزرگداشت آیت الله اشرفی اصفهانی
 فرزند شهید محراب آیت الله اشرفی اصفهانی با اشاره به جنایات فراوان و پی در پی منافقین و جنایتکاران، گفت: منافقین بدانند که جنایات آنها هیچگاه از ذهن مردم ایران پاک نشده و نخواهد شد. بخش فرهنگ پایداری تبیان   &nbsp;حجت الاسلام محمد اشرفی اصفهانی شامگاه یکشنبه در سی و چهارمین آیین گرامیداشت چهارمین شهید محراب آیت الله اشرفی اصفهانی در مسجد امیرالمومنین تهران، با تسلیت ایام سوگواری حضرت اباعبدالله الحسین (ع) و یارانش باوفایش و همچنین گرامیداشت یاد و خاطر شهدای محراب و شهدای هشت سال دفاع مقدس و انقلاب اسلامی، افزود: شهید آیت الله اشرفی اصفهانی به دست منافقین کوردل به شهادت رسید و این گروهک تروریستی هم اکنون با رژیم آل سعود، وهابیون و رژیم صهیونیستی هم پیمان شده است.
وی ادامه داد: جای تأسف است محمود عباس با زن رجوی ملاقات می گذارد. بنابراین منافقین بدانند که جنایات آنها هیچ گاه از ذهن مردم ایران پاک نخواهد شد.
اشرفی اصفهانی تأکید کرد: منافقین در روزهای نخست دست در دست صدام داشتند و امروز نیز به آل سعود، وهابیت و رژیم صهیونیستی پناه برده اند.
وی در ادامه از مسئولان کشور خواست که در ایام شهادت امام اول شیعیان امیرالمومنین(ع) یک روز یا یک هفته به شهدای محراب اختصاص داده شود؛ چراکه شهدای محراب برای نسل های جدید ناشناخته هستند.
سی و چهارمین آیین گرامیداشت چهارمین شهید محراب آیت الله اشرفی اصفهانی با حضور علی اکبر ناطق نوری رئیس بازرسی دفتر رهبر معظم انقلاب و جمعی از مسئولان فرهنگی و مردم شامگاه یکشنبه در مسجد امیرالمومنین مزرداران تهران برگزار شد.
   منبع :خبرگزاری ایرنا
 