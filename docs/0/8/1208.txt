۲۰بنای تاریخی خارج از مزایده به سرمایه گذاران چینی واگذار می شود
   محمدرضا پوینده مدیرعامل صندوق احیا و بهره برداری از بناهای تاریخی و فرهنگی درباره حضور سرمایه گذاران خارجی در بهره برداری از ابنیه تاریخی ایران به&nbsp;خبرنگار مهر&nbsp;گفت: قرار است تا با یک گروه چینی از شرکت اوراسیا تفاهمنامه ای امضا کنیم که در یک مدت زمان سه یا ۶ ماهه ۲۰ بنای تاریخی را بررسی کنند و خارج از مزایده به این شرکت واگذار کنیم. تا از آن بهره برداری کنند. بخش گردشگری تبیان   وی درباره اینکه چطور برای این افراد خارج از بحث مزایده، واگذاری انجام می گیرد گفت: این فرایند در صندوق احیا پیش بینی شده که برای سرمایه گذاران خارجی و داخلی خارج از مزایده به مرمت و بهره برداری از بناهای تاریخی اقدام کنند. اگر شرکتی به حدی شرایط را داشته باشد که بتواند یک جا ۲۰ بنای تاریخی را به&nbsp; دست بگیرد می توان شرایط ویژه ای را برای آنها فراهم کرد.&nbsp; پوینده ادامه داد: باید امکان سنجی مطالعه و نیازسنجی شود که چه نوع بناهایی در کدام شهرها در اختیار این شرکت قرار بگیرد. آنها درخواست واگذاری ۲۰ بنا را داشته اند. با این وجود تمام مراحل مربوط به بررسی شرایط سرمایه گذاران برای آنها نیز انجام می شود. پوینده گفت: این شرکت در حوزه ساختمان فعالیت می کند و می خواهد که وارد حوزه گردشگری و سرمایه گذاری شود. در این راستا نیز از کمک مشاوران مرمت و احیا در داخل کشور بهره می گیرد و سپس با آورده خود سرمایه گذاری کرده و اقدام به بهره برداری می کند. وی تصریح کرد:در حال مذاکره با گروههای خارجی دیگر نیز هستیم اما فعلا به مرحله اجرایی نرسیده اند.&nbsp; با سفیر هند در ایران نیز مذاکراتی شده است تا اگر درخواست مرمت دارند انجام دهیم ما به دنبال بردن سرمایه گذار به هند نیستیم اما می توانیم در حوزه مرمت با آنها همکاری کنیم.   منبع : خبرگزاری مهر 
