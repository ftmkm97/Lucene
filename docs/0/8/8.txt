فکر کنید، مسئله حل کنید، جایزه بگیرید!
   یک خبر خوب برای دانش‌آموزان ابتدایی و دورهٔ اول متوسطه
همزمان با شروع سال تحصیلی ۹۶-۹۵، دورهٔ جدید مینی‌مسابقهٔ آنلاین ریاضیات کانگورو از شنبه ۱۷ مهرماه در وب‌سایت ریاضیات کانگورو آغاز شده است و تا پایان سال تحصیلی ادامه می‌یابد. در دورهٔ جدید، هر هفته یک مینی‌مسابقه رایگان برای دانش‌آموزان ابتدایی و دورهٔ اول متوسطه (اول تا نهم) برگزار خواهد شد.&nbsp;
   
شرکت‌کنندگان در هر مینی‌مسابقه از شنبه تا جمعه فرصت دارند بر اساس پایهٔ تحصیلی خود به سه سؤال ریاضی پاسخ دهند. این سؤال‌ها، سه، چهار و پنج امتیازی هستند و دانش‌آموزان با حل درست آنها به همان اندازه امتیاز و سکه می‌گیرند. دانش‌آموزان با جمع‌کردن سکه‌های بیشتر می‌توانند از کمد جایزه برای خود جایزه‌های مختلفی را انتخاب کنند. در دورهٔ جدید مینی‌مسابقه‌های ریاضیات کانگورو جایزه‌های تازهٔ جذابی به کمد جایزه اضافه شده است.برای شرکت رایگان در این مینی‌مسابقه‌ها فرصت را از دست ندهید و در سایت ریاضیات کانگورو در ایران (mathkangaroo.ir) عضو شوید و از قسمت ورود دانش‌آموزان به صفحه ویژهٔ مینی‌مسابقه وارد شوید.&nbsp;

مرکز یادگیری سایت تبیان -&nbsp;علی کلوت

