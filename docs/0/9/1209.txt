حوضچه مرمری فتحعلی شاه و استخر اسپانیایی در خانه مقدم
 خانه موزه مقدم یکی از بناهای تاریخی تهران است که همگون بودن فضای تاریخی آن با اشیاء موجود در آن توجهتان زا جلب می کند. بخش گردشگری تبیان  &nbsp;    به گزارش&nbsp;تبیان از&nbsp;باشگاه خبرنگاران جوان؛&nbsp; اگر دلتان می‌خواهد جایی بروید که علاوه بر اشیای نگه داری شده محیط سنتی آن جذبتان کند، پیشنهاد می‌کنم این هفته از معرفی موزه را از دست ندهید. 

 

موزه مقدم دانشگاه تهران و در حقیقت خانه مقدم از جمله خانه‌های مجلل دوران قاجار ـ متعلق به یکی از درباریان آن زمان به نام محمد تقی خان احتساب الملک ـ بوده است. احتساب الملک دارای دو پسر به نام‌های حسن و محسن بود که جهت ادامه تحصیل به اروپا رفتند.&nbsp; 

 

خانه مقدم قبل از تغییرات فعلی آنها در کنار فعالیت‌های علمی‌به گردآوری آثار و اشیاء تاریخی و فرهنگی می‌پرداختند. استاد مقدم بسیاری از آثار ارزشمند جمع آوری شده مانند کاشی، قطعات سنگی تراشیده شده و غیره را با الهام از فضاهای سنتی ـ تاریخی به نحو چشمگیری در جای جای این عمارت قدیمی‌نصب و برخی دیگر مانند کلکسیون پارچه، چپق و قلیان، سفالینه، شیشه، تابلو نقاشی، مسکوکات، مهرها و اسناد تاریخی و غیره&nbsp; را با نظم و ترتیب خاصی در خانه پدری نگهداری کرد. 

 

از ویژگی‌های بارز این موزه همگون بودن نسبی فضای معماری با آثار تاریخی موجود در آن است، فضایی که با مساحتی برابر با ۲۱۱۷ مترمربع شامل سه حیاط بیرونی، اندرونی و سرایداری است. نکته‌ای که باید به آن توجه کرد این موضوع است که دکتر مقدم در ضلع شمالی ساختمان اربابی (برج) ایوانی را بر پایه چند ستون و طاق ساخته است. 

 

این ایوان با استفاده از کاشی‌های دوران زندیه و قاجار مزین شده است. در وسط این ایوان حوضچه مرمری کوچکی متعلق به حمام فتحعلی شاه کار گذاشته شده است که آب از آن فوران کرده و از طریق یک جوی باریک به داخل استخر می‌ریزد. استخر مذکور که در حاشیه شمالی حیاط بیرونی واقع شده است در سال ۱۳۳۵ ه.ش در جریان سفر زنده یاد دکتر مقدم به اسپانیا، از روی استخر و آب نماهای باغ الحمراء (باغی از دوران صدر اسلام اسپانیا) الگو برداری و با استفاده از حوض یاد شده و تعدادی فواره قدیمی‌اجرا گردید. 

 

زمانیکه پا به این موزه می‌گذارید آنچنان فضای سنتی و دلنشینش بر دلتان می‌نشیند که دوست دارید ساعت‌ها در آنجا باشید و لحظه‌هایش را در دلتان ثبت کنید. 
  
خبرگزاری باشگاه خبرنگاران | آخرین اخبار ایران و جهان