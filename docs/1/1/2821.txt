خون زائران منا بر دستان آل سعود
 سخنگوی وزارت امور خارجه کشورمان در واکنش به بیانیه نشست وزرای خارجه شورای همکاری خلیج فارس در نیویورک گفت که سعودی ها نمی توانند با فرافکنی ها از مسئولیت پاسخگویی به کشته شدن هزاران زائر خانه خدا شانه خالی کنند.  بخش سیاست تبیان   بهرام قاسمی سخنگوی وزارت امور خارجه کشورمان در واکنش به بیانیه نشست وزرای خارجه شورای همکاری خلیج فارس در نیویورک، اشارات و اتهامات وارده در این بیانیه علیه کشورمان را تکراری و بی اساس و در چارچوب فرافکنی های یکی از اعضای شورا در مواجهه با مطالبات جامعه جهانی در مورد ارتباط وهابیت و حامیان رسمی آن با اعمال تروریستی در دو دهه اخیر دانست. بهرام قاسمی افزود: تحمیل دیدگاه های مغرضانه و یک سویه از طرف یک عضو پرمدعا به نشست های محدود و بسته دیپلماتیک، تاکتیکی شکست خورده و بی اعتبار است. سخنگوی وزارت امور خارجه کشورمان گفت: سعودی ها نمی توانند با این گونه تحرکات و تحریکات از مسئولیت پاسخگویی در مقابل کشته شدن هزاران زائر خانه خدا شانه خالی کنند.     منبع : خبرگزاری فارس   