برگزاری مسابقه عکاسی «کربلا جاریست»
 معاونت شبکه اجتماعی تبیان، به منظور پاسداشت ایام ماه محرم و صفر و در راستای ترویج فرهنگ عاشورا، مسابقه عکاسی دیجیتال کربلا جاریست را برگزار می کند. هومن بهلولی- روابط عمومی    به گزارش&nbsp;تبیان، مسابقه عکاسی دیجیتال «کربلا جاریست» با موضوعاتی همچون مراسم و محافل مذهبی و عاشورایی، حضور اقشار مختلف مردم در سوگواری ها و برنامه های مذهبی، آزاد و خلاقانه پیرامون ایام محرم و صفر توسط معاونت شبکه اجتماعی تبیان برگزار می شود. برای شرکت در مسابقه، نیازی به عضویت در سایت تبیان نیست؛ اما کاربران غیر عضو در صورت برگزیده شدن، باید عضویت خود را در سایت تبیان تأیید نهایی کنند.  بر این اساس محدودیتی در تعداد و حجم تصاویر ارسالی برای شرکت در مسابقه وجود ندارد و کاربر در هنگام ارسال آثار باید مشخص کند در کدام بخش (عکاسی حرفه ای و یا عکاسی غیرحرفه ای) شرکت می کند.  ارسال اثر توسط ژاس در این مسابقه، به منزله اعلام مالکیت حقوقی اثر است و در صورت اثبات خلاف این امر، علاوه بر حذف ژس از مسابقه، برابر با آئین نامه، فرد متخلف، مسئول شناخته خواهد شد. در صورت نیاز در طی فرآیند داوری، منتخبین مسابقه باید برای اثبات مالکیت اثر، تصویر اصلی خواسته شده را ارسال کنند. کاربران برای ارسال تصاویر خود باید به صفحه محرم تبیان مراجعه و بر روی بنر «ارسال عکس مسابقه عکاسی کربلا جاریست»، کلیک کنند. سپس فرم مربوطه را تکمیل و تصاویر خود را بارگذاری کنند. کاربران برای شرکت در این مسابقه عکاسی دیجیتالی تا پایان ماه صفر فرصت دارند تا آثار خود را ارسال کنند. تصاویر ارسال شده پس از برچسب گذاری (به منظور حفظ مالکیت آثار برای ژاس)، در صفحه «نخستین مسابقه عکاسی کربلا جاریست» در شبکه اجتماعی تبیان بارگذاری خواهد شد. جوایز بخش حرفه ای مسابقه شامل نفر اول 400 هزار تومان، نفر دوم 300 هزار تومان، نفر سوم 200 هزار تومان و جوایز بخش آماتوری مسابقه نفر اول 200 هزار تومان، نفر دوم 150 هزار تومان و&nbsp; نفر سوم 100 هزار تومان است. همچنین منتخبین مسابقه پس از پایان ماه صفر معرفی خواهند شد.