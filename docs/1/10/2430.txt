چهارم مهر در آینه تاریخ معاصر ایران
 امروز یکشنبه چهارم مهر 1395 هجری خورشیدی، 23 ذی الحجه 1437 هجری قمری، بیست و پنجم سپتامبر 2016 میلادی است. مهمترین رویدادهای تاریخ معاصر ایران در این روز، به شرح زیر است: هومن بهلولی- روابط عمومی    4 مهر 1361  رضا مافی نقاش برجسته و خطاط صاحب سبک معاصر در 39 سالگی به دیار حق شتافت.  &nbsp; 4 مهر 1359  پس از انتشار نخستین بیانیه به وسیله شورای امنیت ملل متحد، این سازمان به منظور بررسی شرایط جنگی موجود میان عراق و ایران، جلسه ای با حضور شماری از اعضا برگزار کرد. این جلسه صدور قطعنامه نخست را به دنبال داشت. &nbsp; 4 مهر 1359  سازمان کنفرانس اسلامی پس از تشکیل جلسه درباره جنگ ایران و عراق از نخستین روزهای این نبرد وارد صحنه شد. نمایندگان اندونزی و لیبی پیشنهاد برگزاری این جلسه را داده بودند. در این اجلاس تصمیم گرفته شد تا کمیته حسن نیت برای پایان دادن به جنگ ایجاد شود. &nbsp; 4 مهر 1353  اداره کل هواشناسی از وزارت راه تفکیک شد و این وزارت به وزارت جنگ انتقال یافت و با نام جدید سازمان هواشناسی کشور آغاز به کار کرد. &nbsp; 4 مهر 1326  38 تن از نمایندگان مجلس آمریکا که در میان آن ها اعضای کمیسیون نظامی کنگره نیز حضور داشتند، وارد تهران شدند. &nbsp; 4 مهر 1305  رییس صحیه(بهداری) روند افزایشی گسترش بیماری مالاریا در شرق کشور را اعلام کرد. تا پیش از آغاز عملیات مبارزه با این بیماری در 1329 هجری خورشیدی سالیانه نزدیک به چهار تا پنج میلیون تن، به این بیماری مبتلا می شدند و 30 درصد تا 40درصد مرگ و میر کشور به این بیماری اختصاص داشت. &nbsp; 4 مهر 1304  20 هزار تن از مردم تهران به علت وجود مشکل کمبود نان و ارزاق عمومی در میدان بهارستان، رو به روی ساختمان مجلس شورای ملی تجمع کرده و خواستار حل این معضل شدند. به دنبال این ماجرا حکومت نظامی اعلام و این جنبش&nbsp; زمینه ساز نهضتی بزرگ تر علیه حکومت قاجار شد. &nbsp; 4 مهر 1303  بودجه 1303 هجری خورشیدی که به دلیل کسری فراوان، تاکنون از تصویب مجلس شورای ملی نگذشته بود، چندی پیش به وسیله دولت پس گرفته شد و کاهش یافت. &nbsp; 4 مهر 1300  دولت ایران برای تامین مخارج عملیات نظامی در شمال ایران از بانک شاهنشاهی درخواست وام کرد، جیمز مک کری رییس کل بانک شاهنشاهی در تهران برای پرداخت کمک مالی به ایران درخواست خود را به دفتر مرکزی لندن فرستاد.