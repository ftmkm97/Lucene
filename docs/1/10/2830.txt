پروژکتور لیزری با قابلیت نمایش ویدئوهای فوق دقیق
  &nbsp;    شرکت اپسون از عرضه پروژکتور لیزری تازه خود موسوم به LS۱۰۵۰۰ خبر داده که مانند نسخه قبلی این محصول یعنی LS۱۰۰۰۰ هشت هزار دلار قیمت دارد، اما قادر به پخش ویدئوهای فوق دقیق است. LS۱۰۵۰۰ از فناوری High Dynamic Range (HDR) پشتیبانی می کند و می تواند محتوای دی وی دی های Blu-ray و دیگر سرویس های ۴K را با همان کیفیت اولیه برای مخاطبان پخش کند. خروجی نور این پروژکتور برابر با ۱۵۰۰ لومن است. لومِن واحد اندازه‌گیری میزان نور بوده و مقدار نوری است که از یک چشمهٔ نقطه‌ای به شدت یک کاندلا (شمع) داخل مخروطی به زاویه رأس یک استرادیان (واحد زاویه فضایی در سیستم استاندارد بین‌المللی واحدها) پخش می‌شود. عمر مفید&nbsp; لامپ برق این پروژکتور برابر با ۳۰ هزار ساعت اعلام شده و در آن از یک تراشه پشتیبان پخش تصاویر ویدئویی با دقت ۱۰۸۰p استفاده شده است. از جمله معدود شرکت های رقیب اپسون در این زمینه می توان به سونی اشاره کرد که از تراشه های ۸ مگاپیکسلی اختصاصی خود در پروژکتورهایش استفاده می کند. لذا تصاویر پروژکتورهای سونی هم با کیفیت Ultra HD پخش می شود. البته قیمت پروژکتور این شرکت ۱۵ هزار دلار است. LS۱۰۵۰۰ اپسون پاییز امسال روانه بازار می شود.    
منبع:خبرگزاری مهر