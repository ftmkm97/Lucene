تصویربرداری سه بعدی از مغز مگس ها
  &nbsp;    محققان دانشگاه&nbsp;توکیو&nbsp;ژاپن برای نخستین بار در جهان توانستند از سلول های عصبی مغز مگس ها یک&nbsp;تصویربرداری سه بعدی انجام دهند. به منظور انجام این فرآیند بسیار پیچیده، ابتدا مغز مگس از سر او خارج می شود و سپس در یک محلول نقره ای رنگ قرار می گیرد&nbsp;و بعد با قرار دادن آن در معرض اشعه ایکس و نحوه پراکندگی این اشعه در جهات مختلف می توان&nbsp;یک نقشه سه بعدی از فعالیت سلول های مغزی&nbsp;مگس ها تهیه کرد. &nbsp;در این شیوه، استفاده از رنگ نقره ای موجب جذب بالای اشعه ایکس می شود که در نهایت می توان&nbsp;مسیرهای عصبی را به خوبی نمایان کرد. نام این تکنیک «پرتونگاری مقطعی اشعه ایکس» است. محققان ژاپنی تصاویر بدست آمده&nbsp;با این تکنیک را با یک مدل رایانه ای تلفیق کرده اند تا موقعیت اتم ها در مغز مگس ها برآورد شود. &nbsp; در نهایت تصویری با وضوح ۶۰۰ نانومتر بدست آمد که نشان دهنده ۱۰۰ هزار نورون در مغز مگس است. &nbsp; به گفته محققان ژاپنی تهیه این نقشه سه بعدی در حدود ۱۷۰۰ ساعات زمان برده است. البته تهیه نقشه سه بعدی از مغز مگس ها با وضوح بالاتر، مستلزم صرف زمان بسیار بیشتری&nbsp;است.    
منبع:خبرگزاری مهر