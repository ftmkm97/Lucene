بیست و ششم مهر در آینه تاریخ معاصر ایران
 امروز دوشنبه بیست و ششم مهر 1395 هجری خورشیدی، پانزدهم محرم 1438 هجری قمری و هفدهم اکتبر 2016 میلادی است. مهم ترین رویدادهای تاریخ معاصر در این روز، به شرح زیر است: هومن بهلولی- روابط عمومی    26 مهر 1360  کابینه 45 روزه آیت الله محمدرضا مهدوی کنی با استعفای وی پایان یافت.  &nbsp; 26 مهر 1359  محمدعلی رجایی نخست وزیر وقت جمهوری اسلامی ایران با حضور در جلسه شورای امنیت سازمان ملل متحد به بیان دیدگاه های جمهوری اسلامی ایران در ارتباط با جنگ تحمیلی پرداخت. در این جلسه شهید رجایی رژیم متجاوز بعث عراق را آغازگر جنگ دانست و عمل این رژیم را به شدت محکوم کرد. &nbsp; 26 مهر 1357  با اوج گیری اعتراض های مردمی، دولت شریف امامی اعلام کرد: بخش زیادی از خریدهای اسلحه از آمریکا لغو شده است. &nbsp; 26 مهر 1357  جیمز شلزینگر وزیر انرژی آمریکا توافقنامه هسته ای میان ایالات متحده و ایران را پیش از ارایه برای تصویب به وسیله کنگره جهت بررسی نهایی در اختیار جیمی کارتر رییس جمهوری وقت آن کشور قرار داد. &nbsp; 26 مهر 1345  قرارداد پرداخت وام 9 میلیون دلاری بانک صادرات و واردات آمریکا به ایران امضا شد. &nbsp; 26 مهر 1344  محمدرضا پهلوی در کاخ سعدآباد در پاسخ به پرسش خبرنگاری که پرسید «در شرایطی که ایران میلیون ها دلار به بانک ها و دولت های خارجی بدهی دارد، چطور مبادرت به صرف هزینه ای این چنین سنگین برای جشن های شاهنشاهی می کنید؟» برآشفت و گفت: «برای شناساندن تاریخ درخشان یک ملت به جهان هزینه ها هر اندازه باشد زیاد نیست.» &nbsp; 26 مهر 1336  ملک فیصل دوم پادشاه و عبدالله ولیعهد عراق در دوره نخست وزیری منوچهر اقبال وارد تهران شدند. &nbsp; 26 مهر 1334  لایحه پیوستن ایران به پیمان دفاعی ترکیه، عراق، پاکستان و انگلیس با نام سنتو به تصویب مجلس سنا رسید. &nbsp; 26 مهر 1325  وزارت امور خارجه آمریکا با انتقاد از ادامه حضور نظامیان شوروی در خاک ایران اعلام کرد: دفاع از ایران به منزله دفاع از منافع نظامی آمریکا در سراسر منطقه خاورمیانه است. &nbsp; 26 مهر 1306  به موجب قراردادی که در تهران میان نمایندگان دولت های ایران و فرانسه به امضا رسید، فرانسویان از حقوق «معاهده 1900» که در 20 مرداد 1279 هجری خورشیدی امضا شده بود، دست کشیدند. این پیمان حق انحصاری کاوش های باستان شناسی در ایران را به فرانسه می داد. &nbsp; 26 مهر 1302  قوام السلطنه نخست وزیر پیشین بر پایه گفت و گوهای صورت گرفته با وزیر جنگ و مصوبه 575 هیات وزیران به شرط مسافرت به اروپا از زندان آزاد شد. رضاخان در چند روز پیش از این با دستگیری بدون مجوز قوام السلطنه شرایط را برای خروج او از عرصه رقابت با خود برای کسب عنوان نخست وزیری فراهم کرد.