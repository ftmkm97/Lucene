نقاشی های عاشورایی از حسن روح الامینی
 حسن روح الامینی از جمله جوانان نقاشی است که سال هاست موضوع عاشورا را در آثار هنری خود محور قرار داده است. فراوری: یاسمن پیشوایی- بخش هنری تبیان   حسن روح الامین، متولد مهر ماه سال 1364 در جنوب تهران است؛ او مقطع متوسطه را در هنرستان هنرهای زیبای پیچ شمیران پشت سر گذاشت و با علاقه ای که به رشته نقاشی داشت، وارد دانشگاه شاهد شد. وی درباره موضوع آثارش می گوید: به نظر من هر هنرمند با توجه به علاقمندی به موضوع خاصی دارد، آثارش را خلق می کند. من در خانواده ای مذهبی سنتی رشد کردم و از کودکی موضوع نقاشی هایم درباره عاشورا بوده است و همیشه به سمت این موضوع رفتم. از سال 88 تا امروز هم به مجموعه عاشورا پرداخته ام.   وی ادامه می دهد: احساسات من به عاشورا از زمان کودکی تا کنون همان است و تغییر نکرده، همیشه هم دوست داشتم که وقایع عاشورا را به نحو احسن، با زبان نقاشی بیان کنم. خدا را شکر قدرت بیان من برای به تصویر کشیدن واقعه عاشورا بیشتر شده است.   عاشورا برای روح الامین آن قدر مهم است که درباره این واقعه بیان می دارد: هیچ موضوعی برای من مهمتر از عاشورا نیست؛ حتی پدر و مادرم و زندگی ام. این همان مصداق فریضه ای از زیارت عاشوراست که می خوانیم «بابی انت و امی».   این هنرمند جوان کشورمان لحظه های نقاشی کشیدن را این گونه بیان می کند: مثال لحظه هایی که برای عاشورا نقاشی می کشم، مانند لحظه هایی است که یک فرد به مجلس روضه می رود؛ من همان حس و حال را دارم و زمانی که کار به اتمام می رسد، همان حال خوشی را دارم که یک عزادار از مجلس امام حسین علیه السلام بیرون می آید.   «حسن روح الامین» در مجموعه نقاشی های عاشورایی، لحظات سخت کربلا را به تصویر کشیده است که از جمله این آثار می توان به شهادت کم سن ترین سربازان امام حسین (علیه السلام) در کربلا اشاره کرد.   عبدالله&nbsp; بن حسن بن علی (علیه السلام) در یکی از این نقاشی ها، حرکت عبدالله&nbsp; بن حسن بن علی (علیه السلام) از خیمه ها به سمت مقتل امام حسین (علیه السلام) دیده می شود. خاک سرخ نمادی از زمین کربلا در این تصویر است؛ ضمن اینکه در این تابلو حمله یزیدیان به سیدالشهدا دیده می شود.&nbsp;  &nbsp;   آخرین سرباز کوچک حسن روح الامین در اثر «آخرین سرباز کوچک» لحظه ای را به تصویر کشیده که حضرت رباب (سلام الله علیها) فرزند 6 ماهه خود را به امام حسین (علیه السلام) می دهند تا ایشان را سیراب کنند. در این اثر، خارهای سرزمین کربلا که اشاره به تشنگی و گرما دارد، دیده می شود. تابلوی «آخرین سرباز کوچک» با تکنیک رنگ روغن روی بوم به ابعاد 110 در 170 سانتیمتر طراحی شده است.  کودک چقدر میخورد از نهر آب، آب. صحنه دردناک دیگر از کربلا، مربوط به لحظه شهادت حضرت علی اصغر (علیه السلام) است؛ لحظه ای که ایشان از فرط تشنگی گریه می کرد و حرمله با تیر سه شعبه، حنجره این کودک را نشانه می گیرد. در این لحظه امام حسین (علیه السلام) خون گلوی فرزند 6 ماهه را به آسمان پرتاب می کند و قطره ای به روی زمین بازنمی گردد. روح الامین این صحنه دردناک کربلا را در تابلوی «کودک چقدر می خورد از نهر آب، آب» طراحی کرده است.    منابع: فارس/ هنرمقاومت
 &nbsp;