دفع سنگ کلیه با ترن هوایی!
  محققان کالج پزشکی دانشگاه ایالتی میشیگان طی انجام یک پژوهش نشان دادند که سوار شدن ترن هوایی می تواند به دفع سنگ کلیه کمک کند. بخش دانش و زندگی تبیان   به گزارش تبیان به نقل از&nbsp;ایسنا به نقل از انگجت، نتایج این پژوهش با آزمایش این فرضیه بر روی یک بیمار به دست آمد که در کلیه خود سه عدد سنگ داشت و بعد از سوار شدن ترن هوایی سنگ های کلیه وی دفع شد. در ابتدا این آزمایش و تجربه دفع سنگ ممکن بود که تصادفی به نظر برسد اما محققان این پژوهش برای اثبات آن به روش علمی تری متوسل شدند. آنها یک مدل چاپ سه بعدی سیلیکونی از کلیه تهیه کرده و آن را با ادرار و سه سنگ پر کردند. آنها سپس این کلیه چاپ سه بعدی را در یک کوله پشتی و بر روی ترن هوایی قرار دادند. شواهد به دست آمده از این آزمایش نشان دهنده این امر بود که نشستن در ترن های هوایی به دفع سنگ های کوچک در بیماران کمک می کند. آنها در این پژوهش نشان دادند که نشستن در قسمت جلوی ترن دارای 16.67 درصد احتمال دفع و نشستن در قسمت انتهای آن&nbsp; 63.89 درصد احتمال دفع سنگ را زیاد می کند. این در حالیست که سرعت های بالا می تواند نتیجه ژس داشته باشد و باعث ماندن سنگ در کلیه شود. البته سوار شدن بر ترن های هوایی یک راه قطعی برای خلاص شدن از شر سنگ های کلیه نیست اما اگر در کنار درمان های استاندارد استفاده شود، می تواند موثر واقع شود. &nbsp;این تیم تحقیقاتی معتقدند که از این روش درمانی می توان برای مداوای 300 هزار نفری که در آمریکا هر ساله به این مشکل دچار می شوند استفاده شود. این کار یک روش کم هزینه درمانی بوده که می تواند جایگزین مراقبت های هزینه بر بهداشتی شود.    منبع: ایسنا