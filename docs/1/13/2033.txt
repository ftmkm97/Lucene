فراخوان جایزه شعر خبرنگاران
 یازدهمین دوره جایزه شعر خبرنگاران فراخوان خود را منتشر کرد. بخش ادبیات تبیان &nbsp;   &nbsp; یازدهمین دوره&nbsp; جایزه ی کتاب سال شعر، منتخب «خبرنگاران» در سه بخش کتاب سال، ویژه شاعران بدون کتاب و تجلیل از یک عمر فعالیت شعری، با داوری جمعی از شاعران خبرنگار و فعال رسانه&nbsp; در حوزه شعر و ادبیات، برگزار می شود. دبیرخانه&nbsp; این دوره از جایزه ی کتاب سال شعر خبرنگاران با دبیری علیرضا بهرامی، از شاعران و ناشرانی که در سال 1394 مجموعه شعر منتشر کرده اند، دعوت کرده است تا با توجه به این شرایء در بخش کتاب سال جایزه شرکت کنند: کتاب در سال 1394 منتشر و در شناسنامه ی آن درج شده باشد. چاپ اول و به زبان فارسی در ایران منتشر شده باشد و برگزیده&nbsp; اشعار یا مجموعه ی گروهی نباشد. علاقه مندان به شرکت در این بخش، باید چهار نسخه از اثر خود را تا 14 آبان ماه 1395 به نشانی تهران، صندوق پستی 187 - 13355، دبیرخانه ی جایزه ی کتاب سال شعر - خبرنگاران، بفرستند. در بخش ویژه هم که برای کشف استعدادهای شعری برگزار می شود، آن دسته از شاعرانی که در هر سنی، تاکنون مجموعه ی شعر منتشر نکرده اند، آثار خود را با توجه به شرایط زیر - تنها - از طریق نشانی پست الکترونیکی و نه پرینت شده، می توانند بفرستند. &nbsp;شرکت کنندگان در این بخش نباید تاکنون (چه در سال های گذشته و چه در سال جاری) کتاب مجموعه ی شعر در ایران منتشر کرده یا در نوبت نشر داشته باشند و شرکت علاقه مندانی که قبلا کتابی غیر از مجموعه شعر منتشر کرده اند یا در دست انتشار دارند، در این بخش، بلامانع است همچنین مجموعه&nbsp; شعرها باید به زبان فارسی باشد. &nbsp;همچنین بر اساس فراخوان تعداد شعرها بین&nbsp; 40 تا&nbsp; 50 قطعه بوده، در صورت نرسیدن به این تعداد، لازم است تعداد صفحه های مجموعه شعرها بین 80 تا&nbsp; 100 صفحه باشد و همگی در قالب یک فایل وُرد، باشند به همین دلیل از شرکت کنندگان تقاضا می شود از فرستادن اثر در قالب فایل پی دی اف یا پرینت کاغذی از طریق پُست، جدا پرهیز شود. همچنین بنابر اعلام دبیرخانه حضور در بخش ویژه برای تمامی شاعران فارسی زبان داخل و خارج کشور، با هر ملیتی، آزاد است. در این بخش نیز علاقه مندان تا 14 آبان ماه 1395 فرصت دارند که شعرهای خود را به نشانی پست الکترونیکی جایزه به نشانی Shaahin.fathyan@gmail.com&nbsp; ارسال کنند.    منبع: مهر

