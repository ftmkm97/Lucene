ضرورت ارزیابی سناریو انتقال داعش به شمال
 کارشناسان افغانستان تاکید دارند، اظهارات معاون اول رئیس جمهوری درباره انتقال داعش به شمال کشور به دقت مورد بررسی قرار گیرد. بخش سیاست تبیان   
برخی از آگاهان امور تاکید دارند، اظهارات ژنرال عبدالرشید دوستم، معاون اول رئیس جمهوری افغانستان درباره انتقال بیش از 7 هزار تروریست داعشی به شمال کشور باید بررسی شده و تدابیر جدی در قبال آن اتخاذ شود.
&nbsp;معاون اول رئیس جمهوری افغانستان در روزهای اخیر از وجود&nbsp; حلقاتی بیرونی و داخلی که تلاش دارند، براساس یک پروژه 7500 جنگجوی داعشی را تا ماه حمل سال آینده به شمال کشور انتقال دهند، سخن گفته بود.
دوستم که در یک نشست خبری صحبت می کرد، افزود: بخش اعظم این جنگجویان داعش چیچینی، ازبکستانی و تاجیکستانی اند که درحال حاضر در سوریه، عراق، لبیا و لبنان در صفوف داعش مبارزه می کنند.
برخی از کارشناسان امور نظامی می گویند، حکومت مرکزی باید با استفاده از فرصت، این سناریو را به درستی بررسی کند و راهبردهایی برای مقابله با آن ارائه دهد.
عتیق الله امرخیل?&nbsp; کارشناس امور نظامی در این خصوص گفت: دولت و مردم افغانستان حلقات داخلی که دوستم به آن اشاره داشته را می شناسند و می دانند، انها از جنگ در کشور به صورت مستقیم نفع می برند و از هر راه در تلاش برای تشدید جنگ در کشور هستند.
به همین دلیل وی خواستار بررسی موضوع توسط حکومت و برای مقابله با این اقدام داعش استخبارات را قوی کند.
اگرچه امرخیل می گوید: نیروهای امنیتی مصروف نبرد با گروه های هراس افگن در 30 ولایت کشور هستند و در این میان اگر 7هزار داعشی به شمال جابجا شود، نظامیان افغان بدون همکاری جامعه جهانی توانایی مبارزه را با این گروه را ندارد.
به باور وی حال که حکومت از این خطر آگاه است، باید تدابیری قوی اتخاذ کند.
خالد پشتون? آگاه مسایل سیاسی و نظامی هم با بیان اینکه داعش سازمانی تروریستی است که قصد برهم زدن امنیت کشورهای منطقه را دارد، گفت: روسیه به دلیل خطر داعش برای این کشور از طالبان حمایت می کند تا مغلوب داعش نشود و نمونه آن کمک غیر مستقیم روسیه به طالبان در جنگ قندوز بود.
اما وزارت دفاع افغانستان اطمینان داد، نیروهای دفاعی و امنیتی، داعش در افغانستان را سرکوب خواهد کرد. دولت وزیری? سخنگوی وزارت دفاع گفت: اگرچه درباره اظهارات دوستم تبصره ای وجود ندارد، اما قوای مسلح مثل همیشه داعش را سرکوب کرده و در آینده هم اجازه نخواهد داد، درهیچ ولایتی مراکز داشته باشد.
این اظهارات درحالی مطرح می شود که فعالیت داعش در دوسال اخیر در افغانستان آغاز شده و اکنون افراد این گروه، در برخی از ولسوالی های ولایت شرقی ننگرهار مستقر هستند و جوانان آن را به پیوستن به این گروه تشویق می کند.
منبع: خبرگزاری جمهور
