جزئیات پرداخت «یارانه سفر»
  مسعود سلطانی فر در گفتگو با خبرنگار مهر درباره اینکه شعار روز جهانی جهانگردی، «گردشگری برای همه» است اما در ایران همه افراد جامعه از جمله قشر کم درآمد، معلولان، سالمندان و... نمی توانند به سفر بروند، گفت: این شعار امسال سازمان جهانی جهانگردی به این معناست که می بایست از این به بعد در این حوزه بیشتر کار کنیم.. &nbsp; بخش گردشگری تبیان    مسعود سلطانی فر در گفتگو با خبرنگار مهر درباره اینکه شعار روز جهانی جهانگردی، «گردشگری برای همه» است اما در ایران همه افراد جامعه از جمله قشر کم درآمد، معلولان، سالمندان و... نمی توانند به سفر بروند، گفت: این شعار امسال سازمان جهانی جهانگردی به این معناست که می بایست از این به بعد در این حوزه بیشتر کار کنیم. وی در پاسخ به اینکه سال هاست جامعه معلولان کشور می گویند جایی مثل موزه ها امکانات لازم را برای بازدید آنها فراهم نمی کنند و شما هم وعده اجرایی شدن تورهای ارزان و یارانه سفر را از اول پاییز داده بودید گفت: اماکن اقامتی ما به مرور خود را برای پذیرش معلولان آماده می کنند و موزه های بزرگ کشور نیز برای حضور این افراد مجهز شده اند بقیه موزه ها نیز باید به مرور امکانات لازم را ایجاد کنند. رئیس سازمان گردشگری و میراث فرهنگی افزود: برای هفت مقصد جدید گردشگری برنامه ریزی کرده ایم که امسال همه اقشار جامعه بتوانند سفر کنند و ۲۰ درصد از هزینه سفر آنها را در قالب یارانه سفر می پردازیم. سلطانی فر در تشریح جزئیات این طرح گفت: تا کنون سه استان این کار را شروع کرده اند و بقیه استان ها با توجه به شرایط آب و هوایی خود در حال برنامه ریزی برای انجام سفرهای ارزان هستند. بنابراین در قالب یک کانون، هماهنگی گردشگری سفر ارزان در دستور کار قرار گرفته و دست اندرکاران گردشگری باید به کمک ما بیایند و یک همگرایی وجود داشته باشد. به نظرم اگر کمی هم ایرلاین ها در زمینه نرخ بلیت هواپیما کوتاه بیایند می توانیم این سفرها را اجرایی کنیم.    منبع : خبرگزاری مهر 
