نوبخت در شرقی ترین نقطه مرزی ایران
 کمبود های موجود در این منطقه موجب شرمساری حقیر است که پس از بازگشت به تهران برای تخصیص بودجه و رفع محرومیت و اجرای عدالت آموزشی نهایت تلاش را خواهم کرد.  بخش سیاست تبیان    به گزارش تبیان به نقل از&nbsp;ایرنا، دکتر محمد باقر نوبخت روز&nbsp;گذشته در سفر به شهرستان سراوان در جمع مسئولان و فرهنگیان و دانش آموزان دهستان کشتگان بخش بم پشت شهرستان سراوان واقع در جنوب شرقی ترین نقطه مرزی کشور تصریح کرد: اولین قدم برای رفع محرومیت و اجرای عدالت در سیستان و بلوچستان تخصیص بودجه و اعتبار لازم است که در بازگشت به تهران با جدیت پیگیری می شود.
معاون رئیس جمهوری اظهار داشت: کمبود های موجود در این منطقه موجب شرمساری حقیر است که پس از بازگشت به تهران برای تخصیص بودجه و رفع محرومیت و اجرای عدالت آموزشی نهایت تلاش را خواهم کرد. 
 تمام تلاش دولت سعی در رفع نابرابریهای و گسترش عدالت در منطقه است.  سال تحصیلی جدید برای دانش آموزان جنوب شرقی ترین نقطه مرزی ایران اسلامی / زادگاه خورشید/ رنگ و بوی تازه ای داشت، هنگامی که زنگ مهر به دست معاون رئیس جمهوری و استاندار سیستان و بلوچستان در مدرسه ای دور افتاده در دهستان کشتگان بخش بم پشت سراوان نواخته شد شور و نشاط را به وضوح می توان در چهره های آفتاب سوخته کودکان و نوجوانان این سامان مشاهده کرد.
شور و شوق مردم دهستان کشتگان به ویژه کودکان، نوجوانان و جوانان در آغازین روز سال تحصیلی جدید با حضور محمد باقر نوبخت، علی اوسط هاشمی استاندار سیستان و بلوچستان و سایر مسئولان دو چندان شده بود. 
رئیس سازمان برنامه و بودجه کشور پیش از ظهر امروز شنبه به همراه استاندار سیستان وبلوچستان، نماینده مردم شهرستان سراوان، سیب وسوران و مهرستان و شماری از مدیران کل و مسئولان دستگاههای اجرایی استان با حضور در دهستان کشتگان زنگ مهر و مقاومت و ایثار را به صدا در آورد. 
معاون رئیس جمهوری در مراسمی که به همین منظور برگزار شد، خطاب به دانش آموزان اظهار داشت: شما دانش آموزان امیدهای آینده کشور هستید و باید برای رفع محرمیتها همراه، همگام و همیار دولت باشید. 
دکتر نوبخت ادامه داد: تمام تلاش دولت سعی در رفع نابرابریهای و گسترش عدالت در منطقه است. 
رئیس سازمان برنامه و بودجه کشور گفت: علاوه بر تخصیص بودجه برای رفع محرومیت و عدالت آموزشی، تخصیص ردیف بودجه خاص برای کمک به پیشرفت و توسعه و عمران سیستان و بلوچستان مد نظر است زیرا رهبر معظم انقلاب و دولت تدبیر و امید توجه خاصی به این استان دارند.
معاون رئیس جمهوری رسیدگی به تمام مشکلات منطقه، پیگیری وضعیت راههای روستایی و سد ماشکید سفلی برای تامین آب مورد نیاز مردم بخش بم پشت را از مهمترین اولویت های کاری این سفر برشمرد.     منبع : خبرگزاری ایرنا
 