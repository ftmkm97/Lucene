ضرورت توضیح عربستان درباره کمک به طالبان
 یک عضو مجلس سنا افغانستان خواستار توضیح سفارت عربستان در کابل درباره کمک مالی سعودی ها به طالبان شد. بخش سیاست تبیان   یک عضو مجلس سنا با اشاره به ادعای کمک مالی عربستان و برخی دیگر کشورهای عربی خلیج فارس به طالبان، گفت:&nbsp; وزارت خارجه باید از سفارت عربستان در کابل وضاحت بخواهد.
زلمی زابلی، عضو مجلس سنا گفت: رنگین دادفر سپنتا، مشاور پیشین امنیت ملی افغانستان به نقل از هالبروک، نماینده ویژه سابق امریکا در امور افغانستان و پاکستان گفته است، عربستان ی سالانه 300 میلیون دالر به طالبان کمک می کند.
زابلی با طرح این سوال که چرا عربستان مسلمان کشی را در افغانستان حمایت مالی می کند، افزود: وزارت خارجه افغانستان باید این موضوع را با سفارت عربستان در کابل مطرح کند، چرا عربستان در ظاهر دوست افغانستان جلوه می دهد و در پشت صحنه برای شعله ور نگهداشتن آتش جنگ به مخالفان مسلح کمک مالی می کند و این مسئله ای پذیرفتنی برای مردم افغانستان نیست.
پیش از این، آگاهان امور سیاسی و نظامی در افغانستان گفته بودند، جنگ در افغانستان جنگی استخباراتی است و کشورهای جهان برای ادامه جنگ در افغانستان سرمایه گذاری کرده&nbsp; اند.
اما این اولین بار است، یک مقام پیشین دولت افغانستان رسما از کشورهای عرب حوزه خلیج فارس به ویژه عربستان، به عنوان حامی طالبان سخن می گوید.
منبع: خبرگزاری جمهور &nbsp;