نقاشی هایی از تشنگی فرات و گهواره  خونین
 «گهواره خونین»، «فرات تشنه می ماند»، «عصر عاشورا» و «محاصره» تعدادی از کارهای عاشورایی استاد حبیب الله صادقی است. فراوری: یاسمن پیشوایی- بخش هنری تبیان   استاد «حبیب الله صادقی» از طراحان و نقاشان متعهد کشورمان است که از 24 سال گذشته در عصر عاشورا قلم به دست می گیرد و تابلویی پیرامون واقعه بزرگ عاشورا طراحی می کند. صادقی از جمله هنرمندان متعهد انقلابی است که در دوران جنگ نیز آثار بسیاری در حوزه نقاشی انقلاب به تصویر کشیده است. وی که دوره در سال ١٣٨٤، ریاست موزه هنرهای معاصر را نیز بر عهده داشته، تحصیلات خود را در رشته نقاشی و سپس پژوهش هنر ادامه داده و پس از اخذ مدرک دکترا به عنوان استاد در دانشگاه های مختلف به کار تدریس مشغول است. دغدغه حبیب الله صادقی، تجسم تصویر به نحوی است که امکان بیان و انتقال مهمترین آرمان های اسلامی اعم از جنگ و جهاد، انقلاب و فرهنگ انقلابی، و موضوعات مذهبی را داشته باشد. با توجه به دغدغه های وی در تولید آثاری از این دست، دور از ذهن نیست که قیام سیدالشهدا امام حسین (ع) برای او موضوعی با اهمیت و کلیدی بوده باشد. به همین دلیل تا کنون آثاری با محوریت قیام کربلا از وی نقاشی شده است . «گهواره خونین»، «فرات تشنه می ماند»، «عصر عاشورا» و «محاصره» تعدادی از کارهای عاشورایی استاد صادقی است که این آثار را در ادامه می بینیم. &nbsp;   تابلوی «فرات تشنه می ماند»؛ مکتب:نگارگری؛ محل نگهداری در مجموعه شخصی استاد صادقی. در این اثر لحظه حضور حضرت ابوالفضل (ع) در کنار نهر فرات به تصویر کشیده شده است و اهل خیمه&nbsp; که منتظر آب هستند.  &nbsp;   عنوان اثر: گهواره خونین؛ محل نگهداری: مجموعه شخصی استاد صادقی؛ مکتب: نگارگری. استاد در این اثر لحظه شهادت حضرت علی اصغر(ع) را در آغوش پدر به تصویر کشیده است. &nbsp;   عنوان اثر: «محاصره» محل نگهداری: گنجینه موزه معاصر اصفهان؛ مکتب: سمبلیسم؛ تکنیک: رنگ روغن؛ در این تصویر لحظه محاصره امام حسین (ع) توسط سپاهیان یزید را می بینیم. &nbsp;   عنوان اثر «ظهر عاشورا»؛ محل نگهداری: مجموعه شخصی؛ مکتب: نگارگری.استاد صادقی در این اثر لحظه بریده شدن سر امام حسین (ع) توسط شمر ملعون را به تصویر کشیده است. &nbsp;   ظهر عاشورا؛ محل نگهداری: گنجینه فرهنگستان هنر؛ مکتب: سمبلیسم؛ تکنیک: رنگ روغن؛ در این تابلو سرهای بریده امام حسین (ع) و یاران ایشان را بر بالای نیزه ها می بینیم.    منابع:فارس/ همشهری آنلاین 
