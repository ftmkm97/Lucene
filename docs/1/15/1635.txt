چاپ کتابی درباره ایرانیت، ملیت و قومیت
 کتاب «ایرانیت، ملیت، قومیت» نوشته اصغر شیرازی توسط انتشارات جهان کتاب منتشر و راهی بازار نشر شد. بخش کتاب و کتاب خوانی تبیان    کتاب «ایرانیت، ملیت، قومیت» نوشته اصغر شیرازی به تازگی توسط انتشارات جهان کتاب منتشر و راهی بازار نشر شده است. به تعبیر نویسنده این اثر، هرکس که گفتمان های رایج در ایران صد سال اخیر را دنبال کند، متوجه یکی از حساس ترین آن ها، یعنی گفتمان ناظر بر مسائل ایرانیت، ملیت و قومیت می شود.&nbsp; شیرازی معتقد است یکی دیگر از ویژگی های این گفتمان، وزن سنگین عاطفی آن است که اغلب مانع از پردازش خردمندانه آن می شود. این واقعیات و خطرهایی که از آن ها برای حل مسالمت آمیز مسئله ناشی می شود، لازم می سازد تا رویکردهایی حتی المقدور عاری از پیش داوری در پیش گرفته شوند. این کتاب ۵ فصل اصلی دارد که نویسنده در مقدمه ای نسبتا مفصل، پیش از شروع این فصول، مفاهیم ایرانیت، ملیت و قومیت را تشریح کرده است. «پیشینه های ایرانیت، ملیت و قومیت در دوران پیش مدرن»، «ایران گرایی، ملت گرایی و قوم گرایی در سال های ۱۲۰۰ شمسی تا انقلاب مشروطیت»، «ملت گرایی و موانع آن در انقلاب مشروطیت (۱۲۹۳ _ ۱۲۸۵)»، «از ایران گرایی ملی به ایران گرایی آمرانه، از جنگ اول جهانی تا برآمدن رضاخان» و «ایران گرایی حکومتی آمرانه رضاشاهی» عنوان ۵ فصل این کتاب هستند. این کتاب با ۸۲۴ صفحه، شمارگان ۷۷۰ نسخه و قیمت ۵۰۰ هزار ریال منتشر شده است.     منبع: 
خبرگزاری مهر 
