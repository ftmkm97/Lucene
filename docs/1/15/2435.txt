پست اینستاگرامی سید حسن خمینی
 یادگار امام با انتشار عکسی از حضور خود در جبهه های جنگ، در صفحه اینستاگرامش نوشت:جنگ زیبا نیست،جهاد زیباست. بخش سیاست تبیان   حجت الاسلام و المسلمین سیدحسن خمینی با انتشار&nbsp;عکسی از حضور خود در جبهه در تابستان سال 1364، در صفحه اینستاگرامش نوشت: هفته دفاع مقدس که می شود ناخودآگاه یاد نوجوانی ام می افتم. بگذارید بی پرده بگویم که جنگ فی حد نفسه تلخ است و هیچ لطفی ندارد ولی گاه باعث حالتی می شود و شرایطی را در روح و جان آدمیان حاکم می سازد که انسان را ارزشمند می کند و تلخی های جنگ را برمی گیرد تا جایی که حتی خاطره اش هم حلاوت دارد؛ به قول مولوی:از قضا سرکنگبین صفرا فزود. جنگ زیبا نیست، جهاد زیباست. و آنچه این تلخی ناگوار را از عسل شیرین تر می کند همین مجاهده انسانی است. دفاع مقدس از این دست ستیزها بود. فکر می کنم همه کسانی که مستقیماً آن شرایط را لمس کرده اند بر این نکته گواه هستند. در سال های پس از جنگ، خیلی تلاش ها صورت گرفت و کتاب ها و فیلم ها ساخته شد تا برای مخاطب، آن حس و حال بازسازی شود، زحمت ها کشیده شد تا آن محیط فقط بازگویی نشود بلکه شاید بتوان امروزیان را به آن فضا وارد کرد. من به عنوان کسی که نوجوانی خود را با آن حال و هوا آمیخته است، خیلی راحت، شور و شوق کسانی را که دل در گرو آن روزگار دارند درک می کنم. اما فراموش نکنیم که زیبایی آن روزها مربوط به بعد نظامی و تیر و ترکشش نبود، بلکه وابسته به همان فرهنگی بود که دفاع مقدس با خود به ارمغان آورد؛ مربوط به همان حس و حال بود، مربوط به نوع نگاه غیرزمینی و اندیشه آسمانی بود. برای آنکه آن حس و حال را در خود زنده کنیم الزاماً لازم نیست به جنگ های ظاهری برگردیم بلکه می توانیم در جنگ با شیطان درونمان هم همان فضا را بازسازی کنیم. کافی است به جنگ نفس امّاره خود برویم.   نفر اول از سمت راست، سید حسن خمینی در نوجوانی (سال 1364) جنگ زیبا نیست، جهاد زیباست. و آنچه این تلخی ناگوار را از عسل شیرین تر می کند همین مجاهده انسانی است و جهاد با نفس چنان که رسول گرامی اسلام (ص) فرموده اند بزرگ تر و مهم تر است. در جهاد آنچه مهم نیست «من» است و زیبایی جهاد از همین نکته ریشه می گیرد.در جنگ، ما تنها وقتی پیروز می شویم که غلبه یافته باشیم. ولی در جهاد شکست راه ندارد چون «غلبه من» مطرح نیست.در جهاد، شما دوستدار همه هستید.حتی نسبت به آنها که در مقابل شما ایستاده اند بغض ندارید. آنها را مخلوق پروردگار می دانید که بیمار شده اند.در جهاد، آدمی عاشق می شود،عاشق همان حس و حال ، همان نبودن و ندیدن و نخواستنِ "من". و چنین است که جنگ از جهاد متمایز می شود و زیبایی ها از همین جا رخ می نمایاند. یاد همه شهیدان مان را گرامی می دارم و از خدای متعال برای جانبازان و ایثارگران و خانواده های عزیز آنها صحت و سلامت مسئلت دارم."     منبع : الف   