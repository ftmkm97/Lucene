افغانستان، هشتمین کشور گرسنه جهان
 سازمان تحقیقاتی بین المللی غذا افغانستان، را هشتمین کشور گرسنه جهان دانست. بخش سیاست تبیان   
سازمان «انستیتو پالیسی غذا» که یک سازمان تحقیقاتی و پژوهشی بین المللی است ،اعلام کرد: افغانستان، هشتمین کشور جهان است که شهروندانش با گرسنگی روبرو هستند.
این در حالی است که وزارت زراعت، ابیاری و مالداری افغانستان، تامین مصونیت غذایی افغان ها را از مهمترین اولویت های کاری خود اعلام کرده است.
این سازمان بین المللی در جدیدترین گزارش خود تاکید کرد: در صورتی گرسنگی و فقر تا سال 2030 میلادی در جهان کاهش خواهد یافت که خشونت و جنگ های مسلحانه پایان یابد و تلاش سیاسی دولتمردان جهان در این راستا بیشتر شود.
سازمان غذایی جهان نیز در تازه ترین تحقیق خود اعلام کرد: حدود 40 درصد مردم افغانستان که 11 میلیون و سیصد هزار نفر را دربرمی گیرد، مصونیت غذایی ندارند و 40 درصد کودکان زیر پنج سال افغانستان از سوء تغذیه مزمن رنج می برند.
«محمد اشرف غنی»، رئیس جمهوری افغانستان در کنفرانس بروکسل گفته بود: 39 درصد مردم کشور زیر خط فقر قرار دارند.
براساس تازه ترین گزارش وزارت امور مهاجرین، بیش از یک میلیون نفر به دلیل جنگ و فقر محلات مسکونی خود را ترک کرده و جزو آوارگان داخلی هستند.
منبع: خبرگزاری جمهور
