نمایشگاه هنر قدسی در مسجد بزرگ لیون فرانسه افتتاح شد
  &nbsp;    تبیان به نقل از گزارش خبرگزاری اهل بیت(ع) ـ ابنا ـ همزمان با روز میراث فرهنگی فرانسه، نمایشگاه "هنر قدسی" مشتمل بر آثار خوشنویسی، نگارگری، تذهیب و عکس در قالب مجموعه‌ای از تابلوهای هنر معنوی ایران به همت رایزنی فرهنگی ایران در مسجد بزرگ شهر لیون فرانسه، گشایش یافت.

در مدت برپایی این نمایشگاه، کارگاه عملی هنر دیرپای خوشنویسی ایرانی توسط رمضانعلی واشقانی فراهانی، برگزار که با استقبال بی نظیر علاقه‌مندان مواجه شد.

هنر قدسی اساسی‌ترین وجه هنر سنتی است که بقای آن به طور مستقیم به بقای دین وابسته است و این پیوند حتی پس از سست شدن یا زوال ساختار جامعه سنتی، دوام می‌یابد. هر مذهب قابلیت پذیرش قالب‌های خاص و حتی رموز هنر‌های مذاهب پیشین را دارد. در این میان اسلام نقش‌مایه‌های فراوانی را از ایران پیش از اسلام و میراث هنری فوق‌العاده غنی آن، دریافت کرده است و به عنوان جزیی از ساختار‌های اسلامی به کار گرفته شده‌اند.
  منبع: 
خبرگزاری اهل بیت (علیهم‌السلام) - ابنا - اخبار شیعیان و تشیع
</P>