ای که می آیی به دزفول، شاه رکن الدین نظر کن
 در میانه بافت قدیمی تاریخی دزفول بقعه تاریخی سیدعلی شاه رکن الدین قرار دارد که در دهه محرم حال و هوای خاصی داشته و مراسم ویژه ای هرشب در آن برگزار می شود. فرآوری:علیرضا عابدینی - بخش گردشگری تبیان
   وسعت بافت تاریخی دزفول به عنوان یکی از معدود شهرهای دارای بافت تاریخی 200 هکتار است. در میان این بافت تاریخی بقعه سید علی شاه رکن الدین که دارای&nbsp; فضای باز و سبز است ، به عنوان یک اثر ملی-مذهبی و تاریخی&nbsp; مانند نگینی می درخشد. این بنا در محله ای به همین نام در مرکز شهر دزفول قرار دارد. این محله کاملترین محله بافت قدیمی دزفول است که عناصر خود مانند مسجد، حمام و مدرسه را حفظ کرده است. فضای سبز و زیبای این بقعه آن را به نگین سبز بافت قدیم دزفول مشهور نموده است.
سید علی شاه فرزند بهاءالدین معروف به «بابا رکن الدین ولی» (شاه رکن الدین)&nbsp; از اولیای الهی وعرفای زاهد جلیل القدر است که نسبش با 14 واسطه به امام موسی کاظم (ع) می رسد و ظاهرا ایشان از اولاد حضرت حمزه بن موسی می باشد که به او لقب بابا نیز داده اند. سید علی شاه رکن الدین عارف و زاهد قرن هشتم هجری قمری است و آنچنان که در تاریخ آمده اهل شیراز بوده و در 18 سالگی به خوزستان و لرستان عزیمت کرده و سپس به سامرا رفته و پس از مدتی جهت تبلیغ و ارشاد به دزفول آمده است. وی به شغل زرگری مشغول بوده و از این راه امرار معاش می کرده و کرامات زیادی هم از او نقل شده است&nbsp; و بسیار مورد احترام اهالی شهر و روستاهای اطراف بوده است. آنگونه که از تاریخ پیدا است بابا رکن الدین در سال 795 هجری قمری با امیر تیمور گورکانی که به دزفول آمده ملاقات نموده است. 
 سید علی شاه فرزند بهاءالدین معروف به «بابا رکن الدین ولی» (شاه رکن الدین)&nbsp; از اولیای الهی وعرفای زاهد جلیل القدر است که نسبش با 14 واسطه به امام موسی کاظم (ع) می رسد و ظاهرا ایشان از اولاد حضرت حمزه بن موسی می باشد که به او لقب بابا نیز داده اند چنین نقل شده که سید علی بواسطه مقام معنوی خود همواره مورد ستایش قبایل عرب خوزستان بوده و این قبایل همواره برای حل و فصل دعاوی خود به وی رجوع می کردند و زیارت نامه جامعی هم داشته که در تعمیر و مرمت به هنگام موشک باران عراق در دوران 8 سال جنگ مفقود شده و دوباره بازنویسی شد.  محوطه بقعه 3845 مترمربع مساحت دارد. خود بقعه از دو قسمت بنای اصلی و ایوان ها، ساختمان دو طبقه بقعه و گنبد تشکیل شده است. بنای بقعه و گنبد آبی آن که به صورت مخروطی و چهارده ضلعی است و به صورت زیبایی کاشی کاری شده است ، مربوط به دوره تیموریان و زمان سلطنت شاهرخ میرزا(حدود سال 800 هجری قمری) است که در قرون متوالی چندین بار مرمت شده است ولی گلدسته ها در زمان قاجاریه ساخته شده اند. نوع کاشی&nbsp; کاری و ترک&nbsp; بندی و سبک کلاه درویشی این گنبد، شبیه بقعه محمد بن جعفر طیار است.   &nbsp;در قدیمی بقعه در کنار مسجد شاه رکن الدین قرار دارد و معمولا بسته است و در جدید آن در کوچه ای اختصاصی واقع شده است. در بالای درب جنوبی بقعه ، پلکان خواجه نشین و طاق نمایی وجود دارد که بر بالای آن دو گلدسته بنا شده است. یک مسجد و یک حمام قدیمی بسیار زیبا و یک مدرسه علمیه قدیمی در مجاورت بقعه به چشم می خورد ، که با یک راهروی مزین به کاشیکاری به بقعه متصل می شود.
گروه بزرگ و مهمی از سادات دزفول منتسب به شاه رکن الدین هستند و به آنان سادات شاه رکن الدینی می گویند و آنها نام او را به عنوان نام خانوادگی خود انتخاب کرده اند.     منابع : شبستان، مهر، سیری در ایران
