گردشگران خارجی کاشان 75 درصد افزایش یافتند
   علیرضا عبدالله زاده روز شنبه در جمع خبرنگاران بیان کرد: در شش ماهه نخست سال جاری یک میلیون و 81 هزار و 696 نفر گردشگر از اثرهای تاریخی کاشان بازدید کرده اند که یک میلیون و 14 هزار و 647 نفر از آن ها را بازدید کنندگان داخلی و 67 هزار و 49 نفر را بازدید کنندگان خارجی تشکیل می دهند. بخش گردشگری تبیان &nbsp;    وی بیان کرد: باغ جهانی فین، خانه بروجردی، خانه طباطبایی، موزه ملی کاشان، خانه عباسیان، تپه سیلک و حمام سلطان امیر احمد به ترتیب بیشترین بازدید ها را به خود اختصاص داده اند.
وی یادآور شد: در مدت ذکر شده نزدیک به 50 هزار نفر گردشگر داخلی و نزدیک به 26 هزار نفر گردشگر خارجی در مرکزهای اقامتی شهرستان کاشان اسکان گزیده اند.
عبدالله زاده ابراز کرد: از 15 فروردین ماه امسال تا پایان شهریورماه گذشته گردشگران فرانسوی، آلمانی و ایتالیایی بیشترین تعداد گردشگران خارجی از اثرهای تاریخی شهرستان کاشان را به خود اختصاص داده اند.
وی ادامه داد: هلند، چین، اسپانیا، انگلستان، بلژیک، سوئیس و لهستان نیز کشورهای دیگری هستند که به ترتیب بیشترین گردشگران خارجی در کاشان را در مدت ذکر شده تشکیل می دهند.
وی یادآور شد: بازدید کنندگان خارجی اثرهای تاریخی شهرستان کاشان از 85 کشورخارجی از قاره های مختلف بوده اند.
  
   منبع : ایرنا
