«چند متر مکعب عشق» جایزه اصلی فستیوال تاجیکستان را گرفت
 فیلم «چند متر مکعب عشق» ساخته جمشید محمودی جایزه اصلی هفتمین فستیوال بین المللی فیلم «دیدار» تاجیکستان را دریافت کرد. بخش سینما و تلویزیون تبیان    &nbsp;فیلم «چند متر مکعب عشق» به کارگردانی جمشید محمودی جایزه اصلی هفتمین فستیوال بین المللی فیلم «دیدار» تاجیکستان را که یک لوح تقدیر بهمراه جایزه نقدی است دریافت کرد. این فستیوال از تاریخ ١٦ الی ٢٠ اکتبر در شهر دوشنبه تاجیکستان برگزار شد. در مجموع، بیش از ۸۰ فیلم بلند و کوتاه داستانی در جشنواره «دیدار» نمایش داده خواهد شد. سینماگران و مهمانانی از ۱۳ کشور از جمله روسیه، هند، افغانستان، سوئیس، گرجستان، قزاقستان، قرقیزستان، آلمان، ارمنستان، جمهوری آذربایجان و استونی در این جشنواره حضور خواهند داشت. دست‌اندرکاران این جشنواره روز چهارشنبه (۵ اکتبر) در یک نشست مطبوعاتی گفتند که هیأتی از سینماگران ایرانی هم در این جشنواره شرکت خواهند کرد. رضا کیانیان هنرمند سینمای ایران، لاتیکا پادگونکار نویسنده و تدوینگر هندی و نظام قاسم شاعر تاجیک از اعضای هیات داوران جشنواره هستند. نمایش فیلم در چارچوب این جشنواره تحت عنوان بخش «گفتگوی تمدن غرب و شرق» و «سینمای کشورهای فارسی‌ زبان افغانستان، ایران و تاجیکستان» در نظر گرفته شده است. به گفته مسئولان، در برنامه سینمای فارسی زبان ها به آثار سینماگران جوان و نوکار توجه خاص شده است. همچنین، در روزهای برگزاری جشنواره «دیدار» آثاری از سینمای مغولستان هم به تماشاچیان معرفی خواهد شد. این دومین جایزه بین المللی برادران محمودی طی یک هفته اخیر است، چهار روز پیش نوید محمودی جایزه ویژه فستوال بوسان را با فیلم «رفتن» دریافت کرد.     منبع: خبرگزاری مهر 
