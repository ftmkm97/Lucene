آمار بالای مرگ ومیر مادران در مناطق ناامن
 هنوز آمار مرگ و میر نوزدان و ماداران در مناطق ناامن و دور افتاده افغانستان بالا است. بخش سیاست تبیان   وزارت بهداشت افغانستان اعلام کرد، با توجه به کاهش قابل توجه مرگ و میر مادران هنگام زایمان، آمار این میزان هنوز در مناطق ناامن و دور افتاده بالا است.
زلیخا انوری، رئیس بخش بارداری وزارت بهداشت افغانستان گفت: به رغم دست آوردهای زیادی که افغانستان دراین بخش داشته، ولی مرگ ومیر مادران در مناطق دور دست و ناامن هنوز یک چالش است.
انوری افزود: در ولایت های غور در مرکز، ارزگان در جنوب، نورستان در شرق، دایکندی در مرکز و بادغیس در جنوب غرب وضعیت مرگ و میر مادران بهبود نیافته&nbsp; است.
براساس آمار وزارت بهداشت افغانستان از سال 1990 تا سال 2015 میزان مرگ ومیر مادران و نوزدان 50 درصد کاهش یافته&nbsp; است. دهه گذشته از هر صد هزار زایمان، حدود 1200 زایمان منتهی به مرگ مادر می شد که هم اکنون این رقم به کمتر از 230 مورد کاهش یافته است.
وزارت بهداشت افغانستان اعلام کرد: خونریزی بعد از ولادت از عوامل عمده مرگ و میر بین ماداران است که عامل 56 درصد از مرگ مادران بوده است. لذا این وزارتخانه برنامه دارد تا سال 2030 میزان مرگ ومیر مادران را در صد هزار زایمان به کمتر از70 مورد کاهش دهد.
افغانستان همچنان خطرناک ترین کشور دنیا برای زنان به حساب می آید. مرگ و میر مادران، ازدواج َهای زود هنگام، نبود برنامه تنظیم خانواده، وضعیت بد زیر ساخت های بهداشتی و فقر گسترده از مهمترین عوامل تشدید وضعیت نابسامان زنان افغانستان است.
منبع: بی بی سی افغانستان
