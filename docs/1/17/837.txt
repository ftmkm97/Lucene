برجسته کردن تضادهای درونی دیدن در یادآورده ها
 اولین نمایشگاه انفرادی آویش خبره&nbsp; زاده در تهران تحت عنوان "یادآورده ها"در گالری آب انبار در حال برگزاری است. بخش هنری تبیان   این نمایشگاه منتخبی از آثار هنرمند در طی دهه&nbsp; گذشته است و سفر هنری آویش خبره&nbsp; زاده را برای اولین بار در تهران در قالب نمایشگاه انفرادی به تصویر می کشد.  کلودیا جویا نمایشگاه گردان مستقل ایتالیایی این مجموعه را گردآوری کرده است. در معرفی نمایشگاه "یادآورده ها" آمده است: "در این نمایشگاه خبره زاده تلاش دارد به رابطه میان احساسات انسانی و برخی از ابعاد طبیعت بپردازد. هنگامی که از طریق آثارش این ارتباط و قرابت را به نمایش می گذارد، به ما فرصت می دهد نگاهی بیندازیم به آنچه می توان فرضاً حافظه جهانی نامید؛ و این پرسش را به میان می کشد که چه چیز در بین تمام فرهنگ ها و تصاویر، یادآور این حافظه است؟ چگونه برخی کهن الگوها، ژست ها و فرم ها به نماد زندگی بشری تبدیل می شوند؟
پژوهش های بصری جامعِ خبره&nbsp; زاده که قلمرو نقاشی و مجسمه سازی، طراحی و ویدئو و تقاطع مابین هریک از این ها را در برمی گیرد، در واقع دنباله رو نظریات افلاطون و ارسطو در باب حافظه و خاطره است. به قول جویا، تصویر، طراحی و حافظه به طور جدایی ناپذیری به یکدیگر متصل اند و تصویر اعم از انتزاعی یا غیر از آن، در پی یافتن زبانی جهانی است که هدفش برطرف کردن سوءتفاهم ها نیست بلکه در پی برجسته کردن و ابراز کردن تضادهای درونی دیدن، به مثابه تشکیلات بزرگ تر فرهنگ بشری است. خبره&nbsp; زاده تمرکز حواسش روی کدهای فرهنگیِ دیدن و مشاهده، در عین حال به معنی رویارویی با ارتباط میان تاریخ و خاطره و دست کاری جریان طبیعی هر دو نیز هست. او مدام جهت و سمت خیره شدن به فیگور انسانی را تغییر می دهد و توالی زمانی را برژس می کند تا تعارضات و تناقضاتِ تجربه را آشکار کند. نقاشی های معروف آبی رنگ روغنش که روی بتونه و چوب اجرا شده اند (اجرا در سال 1387 و 1393) فرم های حیوانی را به نمایش می گذارند که با نقاشی های طبیعت بیجان یا آناتومیک متفاوت اند؛ نمی توانیم با اطمینان بگوییم که این موجودات در چه حالتی قرار گرفته اند، معلق یا آرمیده اند، مجسمه ها در میانه ی رسیدن به فرمی برتر رها شده یا با نور منفی (مجسمه سایه ای) شکل گرفته اند. یکی از خصوصیات کارهای او این است که خیال و واقعیت در یک سطح نوری با یکدیگر رودررو می شوند. این سری از آثار خبره&nbsp; زاده خارج از چارچوب زمان و نه به عنوان یکشی (ابژه) بلکه به شکل دیدگاه هایی ناب موجودیت پیدا می کنند. سایر کارهای موجود در نمایشگاه، مانند "تردید 2" و "تردید 3" (ماژیک روی بتونه و چوب، 1393) با هویت خود به عنوانشی نقاشانه در تناقض اند، گاهی به شکل نقاشی و گاهی به شکل طراحی ظاهر شده اما اغلب اوقات به شکل رویا یا تصاویر مبهم که در دل شب دیده می گردند، نمایان می شوند. با این حال این تم ها و درون مایه ها عمیقاً با واقعیت جهان حیوانات و انسان ها در ارتباط اند، بنابراین نفی حضورشان ممکن نیست اما نحوه ی تجربه کردنشان مدام در حال تغییر است. در آثاری مانند "چشم دوختن به شرق" یا "شاهزاده های صلح کامل"(گرافیت، روغن، پاستل و ماژیک روی کاغذ کوچی) فیگور های انسانی با حالتی گیج و سردرگم پدیدار و دستخوش تغییرات جسمانی می شوند. در این طراحی ها خط تقریباً به زنجیره ای از نقطه ها و رد های در حال امحا تبدیل می شود. اخیراً خبره&nbsp; زاده در ادامه تجربیاتش با سطوح دوبعدی و تبدیل به انیمیشن و حجم، مجسمه سازی را آغاز کرده است. جدیدترین اثر وی، "مهلیک کبیر" (1395) که برای اولین بار در این نمایشگاه به معرض دید عموم گذاشته می شود، به رد و نشانه هایی از خاطره که در تمام این سال ها در آثارش شاهد بودیم، جسمیت می بخشد، اما هنوز عنصری گریزپا و زودگذر در آثارش موجود است که در ویدئو اینستالیشن عظیمی با نام "تمام اسب های سفید"(1395) که امسال در فونداتسیون ولیوم در رم به نمایش درآمد، به خوبی شاهدش هستیم. "یادآورده ها" منظره ای چندلایه از بدن ها، فرم ها و خاطره ها است که در یک لحظه با هم ادغام می شوند و درک و تخیل، را به موقعیتی فیزیکی برای تجربه ی روایی تبدیل می کند." آویش خبره زاده سال 1348 در تهران به دنیا آمد و بعد ها در بریتانیا، ماداگاسکار، ایتالیا و ایالات متحده آمریکا زندگی کرد. او هم اکنون ساکن واشنگتن دی سی است. خبره&nbsp; زاده در آکادمی هنرهای زیبای رم آموزش نقاشی و در کالج هنری کورکوران واشنگتن دی سی آموزش ژاسی دیده است. آخرین نمایشگاه های انفرادی این هنرمند عبارتند از: فونداتسیون والیوم، رم (1395)، گالری شهری هنرهای مدرن تورین (GAM_ (1393_ گالری اسپروویری، لندن (1390). از نمایشگاه های انفرادی پیشین خبره زاده می توان به موارد زیر اشاره کرد: مدرسه موزه طراحی رود آیلند (1388)، به ماکرو_MACRO_ و موزه هنرهای معاصر رم (1386). همچنین خبره زاده در نمایشگاه های گروهی بسیاری شرکت کرده است: "فردیت انبوه: فرمی از کثرت"، آب انبار، تهران (1395)، "اتاق طراحی" (1392) اورسلا بلیکا فاندیشن، آلمان؛ "مرزِ در اضمحلال" (1390)، از کلکسیون دائمی مَکسی (MAXXI)، رم؛ "ارتعاش" در دراینگ روم (1389) لندن، و "شتاب لحظه ای: طراحی های متحرک" (1386) در پاروسول یونیت، لندن. آثار خبره زاده در دوسالانه سایت سانتافه (1389)، دوسالانه لیورپول (1387) دوسالانه هنری کلن (1382)، دوسالانه ونیز (1382) و دوسالانه استانبول (1378) به نمایش درآمده اند. همزمان با برگزاری این نمایشگاه، کاتالوگی همراه با جستاری به قلم کلودیا جویا، نمایشگاه گردان نیز انتشار یافته و در دسترس عموم قرار می گیرد. نمایشگاه "یادآورده ها" از 23 مهر تا 21 آبان در گالری آب انبار واقع در خیابان انقلاب، دروازه دولت، خیابان خاقانی، کوچه روشن منش، پلاک 2 برپا است.    منبع: هنرآنلاین
 
