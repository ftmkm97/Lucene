عارف رئیس شورای عالی سیاستگذاری شد
 اعضای شورای عالی سیاست گذاری اصلاح طلبان، محمدرضا عارف را بعنوان رئیس این شورا انتخاب کردند. بخش سیاست تبیان   اولین جلسه شورای عالی سیاست گذاری اصلاح طلبان،&nbsp;روز گذشته&nbsp;با حضور اعضای این شورا از احزاب عضو شورای هماهنگی جبهه اصلاحات و برخی از اشخاص حقیقی برگزار شد. در این جلسه هیات رئیسه موقت انتخاب شدند؛ محمدرضا عارف نیز بعنوان رئیس موقت و علی تاجرنیا به عنوان نایب رئیس دوره ای شورای هماهنگی جبهه اصلاحات که در حال حاضر برعهده&nbsp; انجمن اسلامی جامعه پزشکی&nbsp; ایران است، برگزیده شدند. همچنین در این جلسه کمیته ای جهت نهایی کردن آئین نامه شورای عالی سیاستگذاری تعیین و قرار شد ظرف مدت یک هفته پیش نویس آن آئین نامه توسط کمیته تدوین و به هیات رئیسه موقت ارائه شود. در این جلسه مصوب شد که نایب رئیس شورای عالی، رئیس دوره ای شورای هماهنگی جبهه اصلاحات باشد.     منبع : خبرگزاری مهر   