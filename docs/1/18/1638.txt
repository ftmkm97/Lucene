اهدای یک جایزه بین المللی به رخشان بنی اعتماد
 جایزه‌ افتخاری ششمین دوره‌ جشنواره بین‌المللی "جرم و مجازات" استانبول به مجموعه آثار رخشان بنی‌اعتماد تعلق گرفت.  بخش سینما و تلویزیون تبیان    &nbsp;طبق خبرهای رسیده، این جشنواره که هرسال درباره‌ یک موضوع اجتماعی برگزار می‌شود، دو جایزه افتخاری خود را سالانه به یک شخصیت آکادمیک و پژوهشی در زمینه مسائل اجتماعی و یک فیلمساز اهدا می‌کند و امسال این جایزه برای یک عمر تلاش و مجموعه آثار بنی‌اعتماد به این فیلمساز ایرانی تعلق گرفت. رخشان بنی‌اعتماد این روزها فیلم مستند «آی‌آدم‌ها» را روی پرده سینماها دارد که آن را ستایشی از انسان و نشانه عشق به انسان می‌داند. او پنج سال قبل فیلم «قصه‌ها» را ساخت که روایتگر آینده‌ بسیاری از کاراکترهای فیلم‌های قبلی‌اش بود. در کارنامه‌ فیلمسازی رخشان بنی‌اعتماد ساخت فیلم‌هایی همچون «خارج از محدوده»، «زرد قناری»، «نرگس»، «روسری آبی»، «بانوی اردیبهشت»، «زیر پوست شهر»، «گیلانه» و «خون‌بازی» دیده می‌شود.     منبع: ایسنا

