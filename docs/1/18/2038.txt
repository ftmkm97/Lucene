دردسر ساز شدن بدهی های مالیات برای استقلالی ها
   &nbsp;طی روزهای گذشته باشگاه استقلال به دلیل بدهی های مالیاتی با دردسر های زیادی مواجه شد و تا جایی که حساب مالی این باشگاه از سوی اداره مالیات مسدود گردید.  بخش ورزشی تبیان   به نظر می رسد بازیکنان سابق تیم فوتبال استقلال نیز به دلیل پرداخت نکردن مالیات های خود با مشکلاتی روبرو هستند.

&nbsp;بیژن کوشکی مدافع سابق استقلال به دلیل بدهکار بودن به اداره مالیات در حال حاضر خط تلفنش مصادره شده و&nbsp; ظاهرا این مالیات بر عهده باشگاه استقلال است.

همچنین آرش برهانی مهاجم فصل گذشته استقلال ممنوع المعامله شده و این بازیکن نمی تواند معاملاتی را تا زمان پرداخت مالیاتش انجام دهد.

از طرفی نیز حنیف عمران زاده و وحید طالب لو نیز با مشکلات ممنوع الخروجی روبرو هستند و هنوز موفق به دریافت مطالبات خود از استقلال و پرداخت مالیات خود نشدند.

با این حساب باید منتظر ماند و دید در نهایت پرداخت مالیات ها تا چه زمانی قرار است از سوی باشگاه استقلال و بازیکنان این تیم پرداخت شود تا آنها با مشکلاتی مواجه نشوند.   منبع : باشگاه خبرنگاران
