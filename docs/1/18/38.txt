لادن طباطبایی صدای «اوتیسم» را به «سینماحقیقت» می برد
 فیلم مستند «فرشته‌ای در خانه من» به کارگردانی سولماز صدقی، یکی از آثار متقاضی شرکت در دهمین دوره جشنواره بین‌المللی «سینماحقیقت» است که به بیماری اوتیسم می پردازد. بخش سینما و تلویزیون تبیان    فیلم مستند «فرشته‌ای در خانه من»&nbsp;برای اولین نمایش عمومی، تحویل دبیرخانه دهمین جشنواره بین‌المللی «سینماحقیقت» شده است. در خلاصه موضوع این فیلم مستند آمده است: «خانم لادن طباطبایی بازیگر مطرح سینمای ایران وقتی متوجه می‌شود دخترش به بیماری اوتیسم مبتلا شده، از سینما خداحافظی کرده و سعی می‌کند تمام وقتش را به دخترش اختصاص دهد. او تلاش می‌کند با شناساندن این بیماری و مشکلاتی که این افراد و خانواده‌هایشان با آن مواجه می‌شوند، صدای اوتیسم را به گوش همه برساند...» پژوهشگر، کارگردان و تهیه‌کننده این فیلم «سولماز صدقی» است. جعفر اصلانی (تصویربردار)، ربین تبارک (صدابردار) و سهراب نوربخش (تدوینگر) نیز از دیگر عوامل تولید این اثر مستند هستند. لادن طباطبایی متولد سال ۱۳۴۹ در تهران و فارغ‌التحصیل رشته بازیگری از دانشکده هنرهای زیبای دانشگاه تهران است. مرکز گسترش سینمای مستند و تجربی سازمان امور سینمایی، دهمین دوره جشنواره بین‌المللی فیلم مستند ایران «سینماحقیقت» را طی روزهای ۱۴ تا ۲۱ آذرماه ۱۳۹۵، با شعار «حقیقت بهترین راهنماست» که از فرمایشات حضرت علی(ع) است، در شهر تهران برگزار خواهد کرد.     منبع: خبرگزاری مهر 

