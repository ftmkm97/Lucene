فتوای جدید مفتی سعودی!
 مفتی بدنام وهابی در جدیدترین فتوای جنجالی خود جشن گرفتن در سالروز میلاد نبی مکرم اسلام (ص) را بت پرستی و شرک خواند و نسبت به برگزاری چنین مراسماتی هشدار داد. بخش سیاست تبیان   مفتی اعظم وهابیون عربستان «شیخ عبدالعزیز آل شیخ» با بی اساس خواندن جشن گرفتن در سالروز میلاد پیامبر اکرم (ص) آن را نمونه ای از شرک خواند و خواستار توقف برگزاری مراسمات جشن در این روز شد. وی مدعی شد: این گونه جشن گرفتن ها در دین اسلام هیچ پایه و اساسی ندارد و بنابراین برگزاری مراسمات جشن و سرور در این روز شاخه ای از جهالت و موهوم پرستی است. طبق فتوای شیوخ و مفتیان وهابی، هرگونه یاد از اموات شرک و توسل به آنان نیز از اقسام شرک محسوب می شود. این مفتی بدنام سعودی، سنّت برگزاری جشن در سالروز میلاد حضرت محمد(ص) را بت پرستی خواند و نسبت به برگزاری مجدد این مراسمات هشدار داد. در حالی این فتوای جنجالی از سوی «شیخ عبدالعزیز آل شیخ» صادر شد که شورای فتوای وهابیت عربستان، با نزدیک شدن به سالروز آغاز حکومت دیکتاتوری آل سعود بر عربستان، این روز را «روز ملی» خوانده و بر برگزاری هرچه باشکوه تر جشن های این روز تاکید کردند. شیخ عبدالعزیز نیز بیانیه صادر کرده و طی آن تاکید کرد که باید نام این روز از «روز ملی» به «روز شکرگذاری» تغییر یابد و از شهروندان عربستانی خواست این روز را به بهترین شکل جشن گرفته و از خدواند به دلیل برقراری حکومت آل سعود در این کشور، قدردانی و شکرگذاری کنند. شایان ذکر است طبق فتوای شیوخ و مفتیان وهابی، هرگونه یاد از اموات شرک و توسل به آنان نیز از اقسام شرک محسوب می شود. در همین راستا ایشان اقدام به تخریب قبور ائمه بقیع (علیهم السلام) کردند و حال با صدور این فتوا، بعید به نظر نمی رسد که در آینده ای نزدیک شاهد تخریب قبر مطهر حضرت رسول اکرم (ص) نیز باشیم.     منبع : خبرگزاری ابنا   