بازگشایی وام۵میلیارد دلاری روسیه
 آغاز اکتشافات آبی روسها در ایران  &nbsp;    رحیم میدانی درباره جزئیات همکاری ایران و روسیه به منظور کشف منابع آب های ژرف در ایران، گفت: پس از امضای تفاهم نامه ای بین ایران و روسیه برای همکاری اکتشافی در آب‌های ژرف، اخیرا خط اعتباری روسها بازگشایی شده است. معاون وزیر نیرو در امور آب و آبفا با اعلام اینکه روسیه اخیرا خط اعتباری به ارزش ۵ میلیارد دلار را بازگشایی کرده و حتی تخصیص این اعتبار در مجلس شورای اسلامی هم به توصیب رسیده است، تصریح کرد: قرار است از محل بخشی از اعتبارات این خط اعتباری فعالیت‌های اکتشافی در آب‌های ژرف ایران با مشارکت شرکت‌های روسی انجام شود. این مقام مسئول با تاکید بر اینکه ارزش پروژه فعالیت اکتشافی در آب‌های عمیق و ژرف ایران حدود ۲۵۰ میلیون دلار برآورد می‌شود، اظهار داشت: هم اکنون مطالعات شناسایی ذخایر جدید آب در مناطق ژرف و عمیق ایران آغاز شده است، اظهار داشت: بعد از شناسایی پتانسیل‌های آبی کشور، از طریق نقشه‌های سطحی زمین شناسی مطالعات ژئوفیزیک انجام خواهد شد. وی با بیان اینکه هم اکنون تمامی مراحل مطالعات شناسایی و اکتشاف ذخایر ژرف آب توسط متخصصان داخلی در حال انجام است، تاکید کرد: مهمترین همکاری ایران و روسیه در حوزه اکتشاف آب در ذخایر عمیق و ژرف به فعالیت‌های ژئوفیزیک باز می گردد. معاون وزیر نیرو با تاکید بر اینکه با مشارکت شرکت‌های روسی و خط اعتباری ۲۵۰ میلیون دلاری مطالعات ژئوفیزیکی و در نهایت حفاری چاه در بلوک‌های اکتشاف آب در نقاط عمیق و ژرف انجام خواهد شد، افزود: با توجه به اینکه حفاری هر حلقه چاه اکتشافی در بلوک‌ها و نقاط عمیق و ژرف به حدود ۳۰ میلیارد تومان اعتبار به صورت سالانه نیاز دارد از این رو باید مطالعات به صورت دقیق انجام شود. میدانی همچنین در پاسخ به پرسش مهر در خصوص بازپرداخت منابع خط اعتباری روس‌ها در پروژه اکتشاف آب‌های ژرف و عمیق ایران هم توضیح داد: با توجه به اینکه خط اعتباری ۵ میلیارد دلاری از سوی روسیه به دولت ایران ارائه شده بازپرداخت این منابع از سوی دولت انجام می‌شود. به گزارش مهر، اواسط شهریور ماه امسال &nbsp;نمایندگان مجلس شورای اسلامی به دولت اجازه دادند جهت اجرای طرح‌های عمرانی، مبلغ ۵ میلیارد دلار از دولت روسیه وام دریافت کند. شرکت «روس گئولوگیای» روسیه و وزارت نیروی ایران اخیرا یادداشت تفاهمی در زمینه مطالعه، اکتشاف و ارزیابی ذخایر آب‌های زیرزمینی ژرف و عمیق امضا کرده‌اند.   
منبع:خبرگزاری مهر