برای کاهش آسیب های اجتماعی نباید منتظر سازمان ها بمانیم
رئیس سازمان تبلیغات اسلامی در افتتاح نمایشگاه عطر سیب:  رئیس سازمان تبلیغات اسلامی گفت: برای کاهش آسیب های اجتماعی نباید منتظر سازمان ها بمانیم بلکه خود مردم باید اقدام کنند.&nbsp;
 بخش اجتماعی تبیان
  سید مهدی خاموشی در این مراسم ضمن تشکر از شهرداری تهران و شورای شهر به خاطر برگزاری نمایشگاه بزرگ فرهنگی عطر سیب، گفت: جا دارد از افراد مشغول در غرفه ها که کالاها را با دقت انتخاب و با ارزان سازی در خدمت هیات ها قرار می دهند نیز تشکر ویژه کنیم.
وی با بیان این که خط سیر امام حسین (ع) همان نقش جهاد امروز است، افزود: اسلام با پیامبر عظیم الشأن آغاز و با امام حسین تداوم یافت و در زمان کنونی می خواهند این خط در صحنه جهانی به انحراف بکشند.
خاموشی با اشاره به این که ما در جهان امروزی برخی از پیام های محتوایی زیارت عاشورا درم یابیم، إظهار کرد: امروزه در پس پرده ها دشمنی ها آشکار شده و در مقابل حق صف آرایی شده است.
این مسئول با بیان این که در این ایام باید به واقعه عاشورا، جریان امام حسین و أربعین بسیار جدی پرداخته شود، ادامه داد: پیاده روی أربعین نقش تعیین کننده ای در آیین و روش دینی ما إیفا می کند.
وی با اشاره به مسئولیت های اجتماعی گفت: هیات های مذهبی أمت امام و ولی فقیه هستند و این در حالی است که اگر رهبر أمت از آسیب های اجتماعی موجود ناراحت است، این مردم هستند که باید برای رفع آن تلاش کنند.
خاموشی با بیان این که حدود ١٦٧هزاز طلاق در طول سال ثبت می شود، افزود: اگر هر هیاتی بتواند با ترویج فرهنگ و آشنایی أفراد با وظائف خود در خانواده از جمله پدر و مادر و فرزند، از&nbsp; طلاق جلوگیری کند، این آمار به طور قابل ملاحظه کاهش خواهد یافت.
وی با اعلام این که برای کاهش آسیب ها نباید منتظر سازمان ها باشیم، افزود: امت باید خودشان اقدام کنند. خاموشی خاطر نشان کرد: پیام محرم، زندگی صحیح در مسیر وحی و مسیری اولیاالله است.  خاموشی با بیان این که حدود ١٦٧هزاز طلاق در طول سال ثبت می شود، افزود: اگر هر هیاتی بتواند با ترویج فرهنگ و آشنایی أفراد با وظائف خود در خانواده از جمله پدر و مادر و فرزند، از&nbsp; طلاق جلوگیری کند، این آمار به طور قابل ملاحظه کاهش خواهد یافت. در ادامه این مراسم مهدی چمران رییس شورای شهر تهران ضمن تبریک به مناسب هفته دفاع مقدس و بازگشایی مدارس به کاهش میزان جرایم در ماه های محرم و صفر و رمضان اشاره کرد و گفت: کاهش جرایم دراین ماه ها به معنای افزایش مقاومت است. ما درس مقاومت را از عاشورا گرفته&nbsp; ایم و شاهد این مثال هم قیام پانزده خرداد سال 42 و نخستین راهپیمایی طولانی کشور است .
وی افزود: اینکه امام راحل فرمودند هر چه داریم از محرم و صفر است کاملا درست است در واقع نه تنها ما که کل دنیای اسلام ظفرمندی های&nbsp; خود را از مکتب امام حسین (ع) دارد . به طور حتم اگر این راه را دنبال کنیم به پیروزی های بزرگی در جهان اسلام خواهیم رسید .
مجتبی عبدالهی نیز در این مراسم با بیان این که چندسالی است که نمایشگاه عطر سیب بسیار پرشور برگزار می شود، گفت: در چهاردهمین نمایشگاه بزرگ فرهنگی عطر سیب، ٢٤٠ غرفه داریم و ١١٠صنف در این نمایشگاه فعالیت می کنند که بیش از ٥هزار کالا ارائه میشود و با هماهنگی های صورت گرفته با اصناف، کالاهای ارائه شده بین ٢٠تا ٤٠ درصد نیز تخفیف دارند.&nbsp;
وی با بیان این که فضای نمایشگاه نسبت به سال گذشته وسیعتر شده است، تصریح کرد: ١٣ سالن در فضایی حدود ٢١هزار متر مربع در چهاردهمین نمایشگاه فرهنگی عطر سیب حضور دارند.
معاون اجتماعی و فرهنگی شهرداری تهران با اعلام این که در این دوره از نمایشگاه توجه به هیات های فرهنگی و انقلابی و هم چنین نگاه فرهنگی افزایش یافته است، إظهار کرد: شورای سیاست گذاری عطر سیب با محوریت سازمان تبلیغات اسلامی طی ماه های قبل تشکیل و انشالله هر ماه این شورا در حوزه عطر سیب جلسات متعدد با محوریت موضوع فرهنگی عطر سیب برگزار خواهد کرد.
معاون اجتماعی و فرهنگی شهرداری تهران در ادامه با بیان این که همه استحضار داریم که در ماه های محرم و رمضان شاهد کاهش آسیب های اجتماعی ، بزهکاری و مراجعات به دستگاه های قضائی هستیم، افزود: باید به این موضوع توجه کرد که به چه دلیل در این ایام خاص شاهد کاهش آسیب های اجتماعی هستیم چرا که دراین ایام ما شاهد این هستیم که مسائل دینی و مذهبی تاثیرگذاری بالایی خواهند داشت.&nbsp;
عبدالهی ادامه داد: با توجه به این موضوع می توانیم با برنامه ریزی های اصولی در ماه های دیگر نیز با استفاده از ظرفیت های دینی و مذهبی شاهد کاهش آسیب های اجتماعی و بزهکاری ها باشیم.
وی با اعلام این که هیات های مذهبی، قدرت های نرم نظام و پرچم دار فرهنگی ما محسوب می شوند، خاطر نشان کرد: با اعتقاد به این موضوع ما می توانیم با استفاده از ظرفیت های موجود، در زمینه های مربوطه برنامه ریزی های مهمی انجام دهیم.
این مسئول با بیان این که ١٩هزار هیات مذهبی در تهران داریم، إظهار کرد: ما خادم ١٦هزار هیات مذهبی در نمایشگاه عطر سیب خواهیم بود.
وی با اعلام این که شهرداری و معاونت فرهنگی بیش از گذشته در خدمت هیات ها و تبلیغات اسلامی خواهیم بود، افزود: امیدواریم بتوانیم برنامه های مشترک فرهنگی داشته باشیم. عبدالهی در پایان گفت: حدود ١٥هزار نَفَر از خادمین اربعین پرسنل شهرداری هستند.   
منبع :خبرگزاری مهر

 