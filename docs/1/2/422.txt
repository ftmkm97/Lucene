چشمه آبگرم «گریچ» ریگان ، نیازمند ثبت ملی
 چشمه آبگرم «گریچ» ریگان در شزق استان کرمان دارای خواص درمانی فراوانی است.   بخش گردشگری تبیان     به گزارش تبیان از ایرنا ؛ امین باقری روز یکشنبه در گفت و گو با خبرنگار ایرنا افزود: شهرستان ریگان ظرفیت های متعددی در زمینه گردشگری از جمله چشمه های آبگرم های طبیعی دارد. 
وی اظهار کرد: چشمه های آبگرم شهرستان ریگان بویژه چشمه آبگرم گریچ به عنوان قدیمی ترین چشمه جوشان شرق استان کرمان، دارای خواص درمانی فراوانی است.
فرماندار ریگان با اشاره به منحصر به فرد بودن خواص آب چشمه های آبگرم گریچ ریگان گفت: آبگرم گریچ در 35 کیلومتری مرکز این شهرستان قرار دارد.
وی افزود: چشمه های آبگرم شهرستان ریگان با دارا بودن خواص گوگردی طبق بررسی های کارشناسان در درمان انواع بیماری های پوستی، مفصلی و غیره تاثیر بسزایی دارند.
فرماندار ریگان بیان کرد: آبگرم دهکن ریگان نیز به منظور استفاده گردشگران نیاز به احیاء و بازسازی دارد.
باقری ادامه داد: ایجاد تاسیسات گردشگری، استخر، امکانات رفاهی و تفریحی، فضای سبز و غیره از مهمترین کمبودهای چشمه های آبگرم شهرستان ریگان است که می توان در این راستا از بخش خصوصی کمک گرفت.
وی ریگان را قطب گردشگری شرق استان کرمان برشمرد و عنوان کرد: ریگان با آب و هوای متفاوت یکی از شهرستان های منحصر به فرد در استان کرمان است.
وی چشمه های آبگرم ریگان را یکی از عجایب گردشگری این شهرستان معرفی و تاکید کرد: هر ساله تعداد زیادی گردشگر از این چشمه ها به دلیل اهمیت بالای درمانی بازدید می کنند.
شهرستان ریگان با دارا بودن 2 نوع آب و هوای گرم و خشک و معتدل کوهستانی تا مرکز کرمان 285 کیلومتر فاصله دارد.

www.irna.ir