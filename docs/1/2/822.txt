اولین آموزشگاه مجازی هنر ایران آغاز به کار کرد
 اولین آموزشگاه مجازی هنر ایران با ارائه مدرک معاونت فرهنگی دانشگاه هنر برای دانش آموختگانش شروع به کار کرد. بخش هنری تبیان   «آرت یاد» با هدف ساخت کامل ترین مرجع آموزش هنر به زبان فارسی و تسهیل فرایند آموزش هنر و تشویق به هنرجویی و پیشرفت هنر این مرز و بوم شروع به فعالیت کرده است. این مرکز با ارائه جلسات درس بیست دقیقه ای و ده جلسه برای هر درس توسط استادان مجرب ایران به آموزش هنر می پردازد. آرت یاد جهت سهولت استفاده مخاطبان خود سه نوع بسته آموزشی طراحی کرده است. بسته هایی که برای هر درس شامل صوت به تنهایی، صوت و اسلاید و مجموع این دو به همراه مدرک معتبر پایان دوره آن درس از معاونت فرهنگی دانشگاه هنر است. معاونت فرهنگی دانشگاه هنر با تایید استادان و محتوای دوره ها و همچنین بعد از قبولی افراد در آزمون های پایان دوره هر درس، مدرک معتبر این دانشگاه را به هنرجویان اعطا می کند.    منبع: مهر 
