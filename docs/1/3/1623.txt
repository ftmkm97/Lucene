برگزیدگان سومین جشنواره بزرگ مستند جهان به تهران می آیند
 دهمین دوره جشنواره بین‌المللی «سینماحقیقت» در بخش «آینه‌ یک جشنواره» میزبان آثار برگزیده‌ جشنواره بین‌المللی فیلم مستند «کپنهاگ» است. بخش سینما و تلویزیون تبیان    &nbsp;CPH DOX سومین جشنواره مستند بزرگ جهان و از مهم‌ترین رویدادهای فیلم مستند در اروپا به شمار می رود که نیمه‌ اسفند هر سال در پایتخت دانمارک برگزار می‌شود. این جشنواره که در سال ۲۰۰۳ میلادی راه‌اندازی شده است، سال گذشته نزدیک به ۱۰۰ هزار تماشاگر داشته است و در کنار نمایش فیلم مستند، برنامه‌های متنوعی نظیر فوروم تولید مشترک، بازار فیلم، کارگاه های آموزشیرا برپا می‌کند. جشنواره دهم سینماحقیقت در بخش «آینه‌ یک جشنواره»، مستندهای جدید و برتر عرضه شده در CPH DOX را به نمایش درمی‌آورد. مرکز گسترش سینمای مستند و تجربی سازمان امور سینمایی دهمین دوره جشنواره بین‌المللی فیلم مستند ایران «سینماحقیقت» را طی روزهای ۱۴ تا ۲۱ آذرماه ۱۳۹۵، با شعار «حقیقت بهترین راهنماست» که از فرمایشات حضرت علی(ع) است در شهر تهران برگزار خواهد کرد.     منبع:خبرگزاری مهر 

