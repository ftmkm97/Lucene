«آینده پژوهی و چشم انداز» موضوع دومین نشست روابط عمومی؛ علم تا عمل
دبیر نشست های علمی و عملی روابط عمومی ایران خبر داد:  دومین نشست از سلسله نشست های بررسی علمی و عملی روابط عمومی ایران با موضوع «آینده پژوهی و چشم انداز در روابط عمومی» به همت انجمن علمی روابط عمومی دانشکده خبر و با مشارکت شهرداری تهران روز یکشنبه یازدهم مهرماه 95 از ساعت 16:30 در نگارستان شهر بوستان گفتگو برگزار می شود. هومن بهلولی- روابط عمومی    به گزارش انجمن : محمدرضا پارسیان، دبیر نشست های بررسی علمی و عملی روابط عمومی ایران اشاره به برگزاری موفق نخستین نشست در تیر ماه سالجاری، از برگزاری دومین نشست «روابط عمومی؛ علم تا عمل» با موضوع «آینده پژوهی و چشم انداز در روابط عمومی» خبر داد.
پارسیان اظهار داشت: با توجه به نقشی که آینده پژوهی در بهبود و افزایش اثر بخشی فرایندهای تصمیم سازی و سیاستگذاری سازمان ایفا میکند، ضرورت توجه به این امر در روابط عمومی ها، بیش از پیش آشکار شده است.
وی بیان داشت: آینده پژوهی پاسخی به نیاز روزافزون بخش مدیریتی هر کشور است و درتصمیم گیری های راهبردی سازمان ها معمولا در مورد چشم انداز و اهداف بلند مدت تاکید بسیاری می شود که در واقع همان آینده نگری است و در این راستا نقش روابط عمومی درآینده نگری سازمان ها، بسیار مهم و تاثیرگذار است.
رئیس انجمن علمی روابط عمومی دانشكده خبر تصریح كرد: در دنیای پیچیده پیش رو لازم است به نقش های مدیریتی روابط عمومی و رسالت های آن، راهبردی تر نگاه شود و به نقش سنتی که معمولا سازمان ها برای روابط عمومی های خود قائل هستند، اکتفا نگردد و در آینده پژوهی، حوزه وظایف روابط عمومی در راستای آینده سازی و کمک به ایفای مسئولیت های اجتماعی سازمان ها قرار گیرد.
پارسیان تأکید کرد: این نشست با حضور پیشكسوتان انجمن های صنفی و تخصصی روابط عمومی كشور، مدیران و کارشناسان، دانشجویان و اساتید، صاحب نظران، اندیشمندان و فعالان حوزه روابط عمومی برگزار خواهد شد. وی با اشاره به برنامه&nbsp; های این نشست خاطر نشان کرد: در این نشست پروفسور علیرضا یوسفی استاد دانشگاه و مدیر مرکز مطالعات استراتژیک دانشگاه تهران در خصوص "آینده پژوهی در روابط عمومی"، استاد میرزا بابا مطهری نژاد استاد دانشگاه و دبیر انجمن روابط عمومی ایران در خصوص "روابط عمومی؛ علم تا عمل" و دکتر افشین گلستان عضو هیات علمی دانشگاه و مدیر عامل مرکز استراتژی و توسعه علوم در خصوص "چشم انداز در روابط عمومی" سخنرانی خواهند کرد.
&nbsp;دبیر نشست های علمی و عملی روابط عمومی ایران در پایان با اشاره به ضرورتهای برگزاری نشست های علمی و عملی روابط عمومی گفت: کمک به برقراری و ارتباط موثر و تعاملی با تصمیم&nbsp; گیران و تصمیم&nbsp; سازان در حوزه زیربناهای روابط عمومی، کمک به ایجاد نظام تصمیم&nbsp; گیری و تصمیم&nbsp; سازی مشارکتی در بین نهادهای علمی، پژوهشی و نهادهای مدنی روابط عمومی، کمک و بهره&nbsp; گیری از ظرفیتهای موجود در جامعه برای ایجاد ارتباط تعاملی بین نهاد های علمی، مدنی و اجرایی روابط عمومی و معرفی و تجلیل از چهره های حقیقی و حقوقی به عنوان نماد وحدت در روابط عمومی در کشور یا منطقه یا جهان از مهمترین اهداف برگزاری این سلسله نشست ها است. شایان ذکر است؛ با توجه به اینکه فعالیت روابط عمومی&nbsp; ها در ایران با آن چیزی که در متون نظری یا عملکرد جهانی روابط عمومی وجود دارد تفاوتهای عمیقی دارد، سلسله نشستهای علمی و عملی روابط عمومی ایران به همت انجمن علمی روابط عمومی دانشکده خبر و با مشارکت شهرداری تهران به&nbsp; صورت دوماهانه به بررسی خلأهای موجود در این حوزه می پردازد.