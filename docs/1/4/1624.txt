تلاش عربستان برای زدوبند نفتی
 آل سعود چرا درنشست اوپک کوتاه آمد؟  &nbsp;    &nbsp;بر طبق گزارش‌ها ریاض بر اساس این معامله سری پیشنهاد داده است که ۴۰۰ هزار بشکه از محصولات نفتی خود در روز را کاهش دهد اما تنها به شرطی که ایران نیز میزان خروجی خود را در همین حد فعلی یعنی ۳.۶ میلیون بشکه در روز نگه دارد. بااین‌حال بیژن نامدار زنگنه، وزیر نفت ایران این پیشنهاد را قبول نکرده و اعلام کرده است که تهران برنامه دارد به میزان تولیدات نفتی خود قبل از تحریم‌ها یعنی ۴.۲ میلیون بشکه در روز برسد. بر اساس گزارش وال‌استریت ژورنال، عربستان سعودی اما به دلیل مشکلات اقتصادی در داخل این کشور مجبور شده است که این پیشنهاد را درباره ایران مورد تجدیدنظر قرار دهد. موقعیت کنونی ریاض در تضاد کامل با وضعیت این کشور در ابتدای سال جاری دارد؛ در ابتدای سال جاری&nbsp;وزیر نقت سابق این کشور،&nbsp;علی النعیمی،&nbsp;ادعا کرده بود که پادشاهی سعودی حتی با نفت بشکه‌ای ۲۰ دلار نیز تا سال ۲۰۱۷ به مشکل برنمی‌خورد. اما&nbsp;بر اساس گفته افراد نزدیک به مسئولان اوپک، خالد الفالح وزیر نفت فعلی سعودی متوجه شده است که بر اساس پیش‌بینی اوپک، عرضه بیش‌ازحد محصولات نفتی اوپک تا سال ۲۰۱۷ نیز ادامه پیدا خواهد کرد. این چشم‌انداز نشان می‌دهد که ریاض باید با مشکلات اقتصادی ناشی از پایین آمدن قیمت نفت بیشتر از حد قبلی خود، مدارا کند و این مسئله مدت‌زمان بیشتری طول می‌کشد. این وضعیت در شرایطی به وجود آمده است که عربستان هنوز هم درگیر با جنگ بسیار پرهزینه خود با یمن است و درعین‌حال استانداردهای زندگی طبقه متوسط نیز در این کشور به‌شدت سقوط کرده است. عربستان سعودی باهدف کاهش میزان هزینه‌ها، حقوق وزرای خود را ۲۰ درصد کاهش داده است و میزان هزینه‌های خود در بخش عمومی را نیز به‌شدت کاهش داده است. علاوه بر این، مقامات درباره ارزیابی شرکت نفت دولتی عربستان(آرامکو) که پیش‌بینی قیمت‌های نفتی پایین‌تر از ۵۰ دلار را داشت، به‌شدت نگران شده‌اند. بر اساس گزارش وال‌استریت ژورنال، توافق اوپک در شرایطی ایجاد شد که عربستان می‌دانست برای جبران کسری بودجه خود باید به هر ترتیب ممکن به این توافق برای کاهش میزان تولیدات نفتی دست پیدا کند تا قیمت نفت افزایشی نسبی پیدا کرده و بخشی از مشکلات مالی این کشور را مرتفع ساد. به هر حال عربستان&nbsp;نمی‌توانست از هیچ فرصتی در این زمینه بگذرد به همین دلیل با مستثنی شدن ایران از این طرح کلی موافقت کرد.    
منبع: خبرگزاری مهر