واکنش حافظ ناظری به بحران آلودگی هوای خوزستان
 حافظ ناظری در اینستاگرامش برای کمک به رفع مشکل اساسی آلودگی هوا در خوزستان اعلام آمادگی کرد.  بخش اجتماعی تبیان   به گزارش جام جم آنلاین، به نقل از تبیان، ناظری نوشت:
تنفس، لازمه ی اصلی حیات همه ی موجودات بر روی کره زمین است و داشتن هوایی پاک و سالم ابتدایی ترین حق همه ی ما انسان هاست. امّا متاسفانه میلیون ها نفر از هموطنانم در استان خوزستان و استان های غربی کشور، از این حق طبیعی محروم اند و من خود دیشب در سفرم از اهواز به سمت شیراز، شاهد این بحران عجیب بوده ام. آیا وقت آن نرسیده است که مسئولین و دولت مردان در کشوری خاص مانند ایران، و استانی مانند خوزستان، که یکی از قطب های مهم فرهنگی و اقتصادی ایران به شمار می آید، به حقوق ابتدایی مردمی که هنوز هم آثار جنگ را به دوش می کشند و سال ها دژ محکمی برای حفظ صلح و آرامش امروزه ی کشورمان بوده اند، توجه کنند؟! هموطنان عزیزم در استان خوزستان مطمئن باشند که من هم به نوبه ی خود، برای کمک به رفع مشکل اساسی آلودگی هوا، هرچه در توان دارم انجام خواهم داد.    &nbsp;