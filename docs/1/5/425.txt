گمانه هایی درباره حمله اسرائیل به ایران!
 فرماندهان و منابع اطلاعاتی ارتش ترکیه گفته اند که در صورت حمله محدود جنگنده های رژیم صهیونیستی به تأسیسات اتمی ایران، خاورمیانه ظرف چند ساعت در آتش جنگ فرو می رود و هزاران موشک ایرانی راهی سرزمین های اشغالی می شود. بخش سیاست تبیان   سایت افشاگر "ویکی لیکس" اخیراً محتوای جنجالی بخش جدیدی از ایمیل های «هیلاری کلینتون» وزیر خارجه را منتشر کرده است؛ همان ایمیل هایی که به دلیل ارسال و دریافت از یک سرور غیردولتی، برای هیلاری دردسرساز شده است. در این ایمیل ها، ردی از «سیدنی بلومنتال» مشاور ارشد «بیل و هیلاری کلینتون دیده می شود؛ همان شخصی که در سال 2008 در رقابت های انتخاباتی به عنوان دستیار «هیلاری کلینتون» با وی همکاری می کرد و پس از ناکام ماندن وی در انتخابات درون حزبی و انتصابش به عنوان وزیر خارجه، به خاطر داستان های منفی که در دوره انتخابات بر علیه «باراک اوباما» ساخته بود، از سوی «رحم امانوئل» رئیس دفتر سابق رئیس جمهور آمریکا، پست گرفتن بلومنتال در وزارت خارجه ممنوع شد. چنین نبردی، به فرود هزاران موشک ایرانی بر سر اسرائیلی ها خواهد انجامید. سیدنی اما به هر طریقی در برهه های مختلف به خصوص در طی جنگ لیبی، اطلاعاتی را که به دست می آورد، از طریق «جِیک سالیوان» مشاور هیلاری کلینتون به وی می داد؛ وی حتی یک بار به خاطر ارائه همین اطلاعات، به جلسه استماع مجلس نمایندگان احضار شد. در یکی از این ایمیل ها، سیدنی بلومنتال به شرایط خاورمیانه در جولای 2012 اشاره می کند و بر اساس اطلاعات به دست آمده از منابع امنیتی اروپایی و منابع امنیتی، نظامی و دولتی ترکیه ای، مخاطرات پیش روی دولت های غرب گرا و رژیم صهیونیستی را برای هیلاری کلینتون شرح داده است. خیزش ملت های خاورمیانه یعنی سقوط نظام های سکولار مشاور غیررسمی هیلاری کلینتون از همان ابتدا نگران کشیده شدن ناآرامی های سوریه به دیگر کشورها و به خصوص کشورهای پیرو غرب بوده است. بلومنتال برای هیلاری نوشته: «دستگاه های امنیتی دولت های قدرتمند اروپا بر اساس اطلاعات حاصل از فرماندهان ارتش اسرائیل گزارش داده اند که جنگ داخلی سوریه در حال کشیده شدن به کشورهای مجاور از جمله لبنان، اردن و ترکیه است و بیم آن را دارند که ادامه نبردها در سوریه، به خیزش مردمی در این کشورها و روی کار آمدن حکومت های اسلامگرای محافظه کار به جای حکومت های سکولار فعلی بیانجامد.» حمله اسرائیل به ایران یعنی آتش گرفتن خاورمیانه طی چند ساعت بلومنتال در بحبوحه لفاظی های صهیونیست ها در خصوص حمله به تأسیسات هسته ای ایران - حتی بدون موافقت آمریکایی ها - می گوید که این کار آنها، بازی با آتش است و تبعاتی برای همه دنیا خواهد داشت. سیدنی می گوید سران کشورهای اروپایی معتقدند که در صورت حمله اسرائیل به تأسیسات اتمی ایران، اوضاع اقتصاد جهانی وخیم تر می شود و اسرائیل هم به عنوان مقصر آن شناخته خواهد شد. وی از اطلاعات سران ارتش قدرتمند آن روزهای ترکیه هم استفاده کرده و می گوید: «فرماندهان ارتش ترکیه در محافل خصوصی با حضور بلندپایه ترین مقامات دولتی، گفته اند که حمله اسرائیل به ایران مطمئناً پیش از رسیدن جنگنده های اسرائیلی به پایگاه خود، آتش یک جنگ منطقه ای را شعله ور می کند.» منابع امنیتی ترکیه البته اطلاعات خود را با منابع اروپایی هم چک کرده اند و با استناد به اطلاعات دقیق تأیید شده گفته اند که «چنین نبردی، به فرود هزاران موشک ایرانی بر سر اسرائیلی ها خواهد انجامید.»     منبع : خبرگزاری فارس   