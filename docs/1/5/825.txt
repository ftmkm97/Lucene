نقاشی فرانس هالس جعلی بود
 موسسه حراج ساتبیز لندن اعلام کرد که یکی از تابلوهای فرانس هالس، نقاش هلندی که حدود 8 میلیون و پانصدهزار پوند به فروش رسیده بود جعلی است. فراوری یاسمن رمضان ماهی- بخش هنری تبیان   ساتبیز اعلام کرد نتیجه آزمایش روی این تابلوی نقاشی تحت عنوان «مرد ناشناس» نشان داد که این اثر بدون شک جعل شده است. محققان این موسسه گفته اند موادی که در خلق این تابلو به کار رفته از انواع جدید آن است و در نتیجه ممکن نیست اثر متعلق به قرن هفدهم باشد. ساتبیز همچنین اعلام کرد مبلغ کاملی که بابت این اثر پرداخت شده بود به خریدار پس داده است. گفته می شود که یکی از آثار اوراتسیو جنتیلسکی، هنرمند ایتالیایی که به نشنال گالری در لندن قرض داده شده نیز توسط همین کلاهبردار جعل شده است. فرانس هالس از بزرگترین چهره پردازان مکتب هارلم هلند است و از جمله نقاشانی است که از شیوه ی کاراواجو در نور پردازی بهره بسیار برد .  نشنال گالری گفته است که کار تحقیقات برای اثبات اصالت این تابلو را آغاز کرده است. این تحقیقات پس از انتشار گزارشی مبنی بر ظهور یک جاعل متبحر شروع شد. مقامات در فرانسه در ماه مارس پس از آنکه به اصالت تابلویی منتسب به لوکاس کاراناخ نقاش آلمانی دوره رنسانس شک بردند آن را توقیف کردند. این اثر از سوی شاهزاده لیختتشتاین به نمایشگاهی در آکسون پروانس، فرانسه قرض داده شده بود. سپس محققان با یافتن ارتباطی بین این نقاشی و «مرد ناشناس» به اصالت اثر فرانس هالس نیز شک برده و تحقیقات خود را آغاز کردند. لازم به ذکر است که فرانس هالس ( 1666- 85/1580 )&nbsp; از بزرگترین چهره پردازان مکتب هارلم هلند است و از جمله نقاشانی است که از شیوه ی کاراواجو در نور پردازی بهره بسیار برد .  در دوره ی جوانیش متاثر از روبنس بود و در دوره های بعد که به مراحل تکامل یافته ی کارش دست یافت استحکام هنر روبنس را با تمرکز بر وصف " لحظه ی حساس " در خود جمع داشت .  این خصوصیت - یعنی نشان دادن یک لحظه ی خاص و گذرا از زندگی - در پرده ی " ماله بابه " که از نوع نقاشی " صحنه های زندگی روزانه&nbsp; " است به خوبی ملاحظه می شود .    این تصویر&nbsp; زنی روستایی را نیمی جادوگر&nbsp; ( با توجه به جغد روی شانه اش ) و نیمی سفیه نشان می دهد که در حال گفتگو یا فریاد زدن بر سر دیگر حاضران در میکده است . تصویر زنده و دقیق است و لحظه ای گذرا را نشان می دهد . حرکت قلم موی نقاش سریع&nbsp; سبک و گریزپاست و نور های منعکس شده بر چهره&nbsp; لباس و ظرف حاکی از لحظه ای بودن ثبت این مشخصات است .    منابع: مهر/ زندگینامه نقاشان بزرگ 
