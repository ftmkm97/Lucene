رمان جدید کامران محمدی منتشر می شود
 رمان جدید کامران محمدی با عنوان «مه» به زودی توسط نشر چشمه منتشر و راهی بازار نشر می‌شود. بخش کتاب و کتاب خوانی تبیان    &nbsp;به نقل از روابط عمومی نشر چشمه، رمان جدید کامران محمدی با عنوان «مه» به زودی توسط نشر چشمه منتشر و راهی بازار نشر می شود. از محمد پیش از این تعدادی رمان و مجموعه داستان چاپ شده که ۳ کتاب آخرش در قالب یک سه گانه، با عناوین «آن جا که برف‌ها آب نمی‌شوند»، «بگذارید میترا بخوابد» و «این جا باران صدا ندارد» توسط نشر چشمه چاپ شده است. رمان جدید این نویسنده، روایتی برای کشف یک رابطه رازآلود است. «مه» همان‌طور که از نامش برمی‌آید از یک اتفاق بسیار مهم شروع می‌شود و کاری می‌کند که راوی یا راوی‌ها برای کشفِ آن‌چه بر ایشان می‌رود هر کاری بکنند. محمدی بعد از آخرین رمانش، «این‌جا باران صدا ندارد» (۱۳۹۱)، به تحقیق و گردآوری اطلاعات برای نوشتن «مه» پرداخت. رمان این رمان درباره مردی اهل ادبیات است که ناگهان با زنی روبرو می شود که خودکشی می کند. نویسنده با استفاده از دو وجه قصه‌ روان‌شناختی و تکنیک‌های پلیسی، رمانی نوشته که در آن مخاطب مدام با تکه‌های پنهان وجودی شخصیت‌ها روبه‌رو می‌شود. بخش مهمی از داستان «مه» در پاریس و محله‌هایش می‌گذرد. این کتاب به زودی توسط نشر چشمه چاپ می‌شود.     منبع: 
خبرگزاری مهر 
