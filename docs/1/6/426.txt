رنگ های لاغرکننده
 نتایج برخی پژوهش ها نشان داده است که استفاده از برخی رنگ ها در کاهش وزن نقش دارد. در این مطلب شما را با این رنگ های لاغر کننده بیشتر آشنا می کنیم. بخش تغذیه و آشپزی تبیان   نتایج پژوهش ها نشان می دهند که در لیوان کوچک پهن بیشتر از لیوان باریک و بلند نوشیدنی مصرف خواهید کرد، یا اگر در کنار یک ظرف پر از شکلات و آبنبات بنشینید بیشتر از این هله هوله ها خواهید خورد. اخیرا نتایج دیگر پژوهش ها نشان داده است که استفاده از برخی رنگ ها در کاهش وزن نقش دارد. در این مطلب شما را با این رنگ های لاغر کننده بیشتر آشنا می کنیم. رنگ های متضاد برای کنترل بهتر میزان غذا نتایج پژوهشی که در دانشگاه کورنل انجام شده نشان می دهد هم رنگ بودن غذا و بشقاب (مثلاً سس ماریانا در بشقاب قرمز) باعث پرخوری می شود. رنگ های متفاوت و متضاد مغز را نسبت به میزان غذایی که می خورید حساس تر می کند. بنابراین به عنوان مثال غذای قرمز را در بشقاب قرمز و غذای سفید را در بشقاب سفید سرو نکنید دانشمندان مشاهده کرده اند افرادی که پاستا با سس آلفردو را در بشقاب سفید میل می کنند در مقایسه با افرادی که همین غذا را در بشقاب قرمز می خورند معمولاً 20 درصد پاستای بیشتری مصرف می کنند. به عقیده محققان رنگ های متفاوت و متضاد مغز را نسبت به میزان غذایی که می خورید حساس تر می کند. بنابراین به عنوان مثال غذای قرمز را در بشقاب قرمز و غذای سفید را در بشقاب سفید سرو نکنید. رنگ های غیرعادی به کاهش اشتها و ریزه خواری کمک می کنند به عقیده برخی متخصصان رنگ آبی باعث می شود غذای کمتری میل کنید. دلیل آن به انسان های غارنشین برمی گردد. چون در طبیعت مواد غذایی آبی رنگ کم است و در حافظه انسان به عنوان رنگی غیرعادی نقش بسته است که باید از مصرف آن اجتناب کند. چون بشر اولیه ماده غذایی آبی رنگ را سمی تصور می کرد. امروزه نیز مصرف غذا در بشقاب آبی یا رنگ کردن آشپزخانه یا سالن غذاخوری با رنگ آبی باعث کور شدن اشتها و اجتناب از ریزه خواری و پرخوری می شود.   اتیکت های رنگی به کاهش مصرف مواد غذایی ناسالم کمک می کند توصیه می کنیم تمام خوراکی های داخل آشپزخانه را مانند چراغ راهنمایی اتیکت بزنید. مواد غذایی سالم را اتیکت سبز و مواد غذایی کمتر سالم را اتیکت زرد و مواد غذایی با ارزش غذایی اندک را اتیک قرمز بزنید. سپس آن ها در یخچال یا کابینت ها به گونه ای بچینید که مواد غذایی سبز در دسترس تر از مواد غذایی قرمز باشد. همین کار ساده تأثیر روانی دارد و باعث می شود شما کمتر به سراغ مواد غذایی ناسالم بروید. هر چه مواد غذایی قرمز دم دستتان نباشد و یا علامت قرمز آن پررنگتر و هشداردهنده تر باشد کمتر به سراغ آن ها خواهید رفت.   