تألیف داستان فاتح سه عملیات
 منیژه جانقلی از تألیف زندگی نامه داستانی فرمانده شهید خسرو قلعه ای خبر داد که قرار است از سوی انتشارات فاتحان چاپ شود. &nbsp; فرآوری: صادق جعفری-بخش فرهنگ پایداری تبیان &nbsp;   منیژه جانقلی نویسنده پیرامون اثر در دست تألیف خود ابراز داشت: در حال تألیف زندگی نامه داستانی سردار شهید خسرو قلعه ای هستم.
وی در ادامه ناشر این اثر را «فاتحان» دانست و خاطرنشان کرد: این سردار شهید یکی از شهدای شاخص استان چهارمحال و بختیاری بوده است. چند فصلی تألیف شده و ادامه آن هم تکمیل خواهد شد.
به گفته جانقلی، این فرمانده جنگ پیش از حضور در جبهه کارگری ساده بود اما از با حضور در جبهه و فرماندهی به مقام شهادت نائل آمد و اکنون یکی از شهدای برجسته استان است. این نویسنده بیان کرد: بخشی از کتاب به زندگی خصوصی این مرد بزرگ و بخشی به مسئولیتی که در جنگ به عنوان فرمانده ای شناخته شده داشت می پردازد.
جانقلی در پایان کتاب را حدوداً 200 صفحه ای دانست و گفت: این شهید بزرگوار در سال 64 در عملیات والفجر 8 به شهادت می رسد. عناوین آثاری که تاکنون از این نویسنده منتشرشده عبارت اند از: «در جستجوی من»، «سندس»، «لانه یا کریم ها»، «دل سپرده»، «میهمان خدا»، «ستاره ای رو به خورشید»، «شیفته دل»، «سربازرس مشتاق»، «ببار باران»، «در آغوش اهریمن» و ... فاتح عملیات های خیبر و بدر و والفجر 8
 سردار شهید خسرو قلعه ای یازدهم مردادماه 1338 در روستای «امام قیس» از توابع شهرستان بروجن استان چهارمحال و بختیاری دیده به جهان گشود. پدرش عبدالله کارگر بود و مادرش حنیفه خانه دار.  همسر شهید می گوید: اولین باری که حجت می خواست به جبهه برود خودم به اتفاق برادرش تا سوار بر اتوبوس بدرقه اش کردیم و با توصیه هایی که به من داشت می گفت آن گونه که اسلام می گوید و می خواهد رفتار کن و فرزندانم را برای اسلام تربیت کن. توانمندی و رشادت های حجت از وی یک فرمانده ساخته بود تا کلاس دوم راهنمایی درس خواند و به علت فقر اقتصادی ترک تحصیل کرد و به کارگری مشغول شد. اخلاق نیکویش زبانزد عام و خاص شده بود. علاقه زیادی به ائمه داشت و در برنامه هایی که در رابطه با ائمه اطهار (ع) خصوصاً محرم و صفر برگزار می شد فعالانه و با شور و شوق شرکت می کرد. مداح اهل بیت (ع) بود در برنامه هایی که به همین منظور برگزار می شد نوحه خوانی و مداحی می کرد.
&nbsp;17 سال بیشتر نداشت که بر اساس سنت پیامبر ازدواج کرد. شهید قلعه ای را بیشتر اوقات با نام مستعار «حجت» صدا می کردند. حجت بنا شده بود و با بنایی معاش زندگی را تأمین می کرد. در مبارزات دوران انقلاب فعالیت چشمگیری داشت. علاقه زیادی به حضرت امام داشتند و با پیروزی انقلاب فعالیت های اجتماعی و فرهنگی خود را در بسیج شروع کرد. در سال 1361 برای سکونت به بروجن مهاجرت کرد. با شروع جنگ تحمیلی هرچند که زن و دو فرزند خردسال داشتند اما هیچ کدام مانع حضور حجت در جبهه نشد.
همسر شهید می گوید: اولین باری که حجت می خواست به جبهه برود خودم به اتفاق برادرش تا سوار بر اتوبوس بدرقه اش کردیم و با توصیه هایی که به من داشت می گفت آن گونه که اسلام می گوید و می خواهد رفتار کن و فرزندانم را برای اسلام تربیت کن. توانمندی و رشادت های حجت از وی یک فرمانده ساخته بود.
&nbsp;بیش از 14 ماه داوطلبانه در جبهه های حق علیه باطل حضور داشتند و در عملیات های خیبر و بدر و والفجر 8 حماسه ها آفرید.
از اولین اعزام تا آخرین
همسر شهید می گوید: آخرین بار که می خواست عازم جبهه شود من فرزند سوم را باردار بودم که گفت: اگر نوزاد پسر بود نام محمد و اگر دختر بود نام فاطمه را بر روی او بگذارید که ما هم نام محمد را روی گذاشتیم.
شهید قلعه ای 22 بهمن 1364 در عملیات والفجر 8 با سمت فرمانده گروهان در منطقه فاو عراق براثر اصابت ترکش خمپاره به سر آسمانی شد و به فیض شهادت نائل آمد. بنا بر وصیت شهید پیکر مطهرش پس از تشییع باشکوهی در روضه الشهدا بروجن و در کنار هم رزمانش به خاک سپرده شد.   منبع: فارس/نوید شاهد
 