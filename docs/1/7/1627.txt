جلد دوم «کتابشناخت تئاتر مقاومت» منتشر شد
 دومین جلد کتابشناخت تئاتر مقاومت با تالیف و گردآوری تقی اکبرزاده به چاپ رسید. بخش کتاب و کتاب خوانی تبیان    &nbsp;دومین جلد کتابشناخت تئاتر مقاومت به تازگی با تالیف و گردآوری تقی اکبرزاده به چاپ رسیده است. این کتاب همزمان با هفته دفاع مقدس به چاپ رسید و چند روز پیش رونمایی شد. اولین جلد این اثر در سال ۸۵ به چاپ رسید که در سال ۸۶ به‌عنوان یکی از کتاب‌های برگزیده جشنواره کتاب سال دفاع مقدس شناخته شد. دومین جلد «کتابشناخت تئاتر مقاومت» هم به تارگی به چاپ رسیده که روز شنبه ۳ مهر در بنیاد روایت فتح رونمایی شد. مجموعه منابع‌ تئاتر مقاومت‌ از زیر مجموعه مراجع تئاتر مقاومت با هدف معرفی ابزار بررسی و پژوهش در تئاتر مقاومت طراحی شده است. در این مجموعه، مشخصات منابع‌ در زبان‌ فارسی‌ و سایر زبانها به‌ تفکیک‌ گونه‌های‌ تئاتر مقاومت‌ معرفی‌ خواهد شد. دومین جلد «کتابشناخت تئاتر مقاومت» در برگیرنده اطلاعات نشرشناختی کتاب ها، پایان‌نامه‌ها، مقالات، یادداشت ها، نقدها و گفت‌وگوهای مندرج در نشریات ادواری درباره تئاتر جنگ تحمیلی عراق علیه ایران (تئاتر دفاع مقدس) از ابتدای مهر ۱۳۵۹ (شروع جنگ تحمیلی عراق علیه ایران) تا پایان شهریور ۱۳۸۴ (۲۵ سال) است. محور اصلی‌ کتابشناسی، تئاتر جنگ‌ تحمیلی عراق علیه ایران در فاصله سال های ۱۳۵۹-۱۳۶۷ است که با نام اعتباری «تئاتر دفاع مقدس» نامیده می‌شود. کتاب پیش رو، ۷ عنوان‌ کتاب، ۳۲ عنوان‌ پایان‌نامه، ۲۴ عنوان‌ مقاله، ‌۱۰۸ عنوان یادداشت، ۱۳۶ عنوان نقد (بدون درنظر گرفتن نقدهای چند نمایشی در یک نقد) و ۱۳۸ عنوان‌ گفت‌وگو (بدون در نظر گرفتن گفت‌وگوهای چندنفری) را معرفی می کند.     منبع: مهر

