در انتخابات تقلب خواهد شد!
 نامزد جنجالی انتخابات 2016 ریاست جمهوری آمریکا تاکید کرد&nbsp;که به دلایلی در بسیاری از مراکز رای گیری در روز 8 نوامبر تقلب صورت خواهد گرفت. بخش سیاست تبیان   دونالد ترامپ نامزد حزب جمهوریخواهان چند ساعت بعد از اینکه مایک پنس معاونش گفته بود که هر نتیجه ای در انتخابات رقم بخورد مورد پذیرش است گفت که در بسیاری از مراکز رای گیری در انتخابات ریاست جمهوری تقلب خواهد شد. وی با بیان اینکه انتخابات در بعضی از حوزه های راگیری علیه وی است انتخابات 8 نوامبر را غیرعادلانه خواند. مایک پنس پیش از این در مصاحبه با شبکه ان بی سی گفت: علیرغم جانبداری رسانه ها از رقیب ترامپ آنها صددرصد نتیجه انتخابات را خواهند پذیرفت. هیلاری در دومین مناظره انتخاباتی بسیار سرحال بود اما آخر مناظره به زور خودش را به خودرویش رساند . ترامپ در اکانت توئیتر خود نوشت: انتخابات 8 نوامبر به دلیل کار نادرست رسانه هایی که اهل تحریف هستند و برای پیروزی هیلاری کلینتون متقلب فشار می آورند همراه با تقلب خواهد بود. وی همچنین نوشته است که در بسیاری از مراکز رای گیری تقلب صورت خواهد گرفت؛ این غم انگیز است. وی کلینتون را به دوپینگ و مصرف مواد مخدر در خلال مناظرات انتخاباتی متهم کرد.  نامزد جنجالی جمهوری خواهان در انتخابات ریاست جمهوری 2016 آمریکا که اخیراً با اتهامات رسوایی اخلاقی روبرو شده است، در یک گردهمایی انتخاباتی در مقابل طرفدارانش در «پورتسموث» ایالت «نیوهمپشایر» تأکید کرد که قبل از برگزاری سومین و آخرین مناظره انتخاباتی با رقیب دموکراتش یعنی «هیلاری کلینتون»، از آنها&nbsp; آزمایش «دوپینگ» گرفته شود. وی در استدلال این گفته های خود به قوای جسمانی کلینتون که بارها مورد تمسخر قرار داده بود، اشاره کرد و گفت که هیلاری در دومین مناظره انتخاباتی بسیار سرحال بود اما آخر مناظره به زور خودش را به خودرویش رساند بنابراین قبل از برگزاری مناظره سوم که قرار است روز چهارشنبه هفته جاری برگزار شود، باید از دو نامزد تست دوپینگ گرفته شود. ترامپ در اینباره توضیح داد: «فکر می کنم او واقعاً سرحال و پر از هیجان بود و او چهارشنبه شب نیز خود را تقویت و پرهیجان خواهد کرد. ما مثل ورزشکاران هستیم. اینطور نیست؟ نگاه کنید، من 17 سناتور، فرماندار و تمامی این افراد را شکست دادم...ورزشکاران آزمایش دوپینگ می دهند. من فکر می کنم که ما هم باید قبل از مناظره آزمایش دوپینگ بدهیم. چرا نباید چنین کاری بکنیم؟».     منبع : خبرگزاری فارس   