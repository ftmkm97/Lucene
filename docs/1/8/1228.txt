مهر ماه؛ زمانی برای آغاز
   &nbsp;سال کنکوری ها از تیر ماه آغاز می‌شود. این را همه می‌دانند؛ اما عده‌ای به عادت سال‌های گذشته&nbsp; فکر می-کنند تا مهر نشود، سال تحصیلی شروع نخواهد شد، و به همین دلیل با جدیت شروع به درس خواندن نکرده یا اصلاً لای کتاب‌های درسی خود را باز نکرده‌اند و می خواهند از مهر ماه دگمه شروع را بزنند. این گروه از کنکوری‌ها باید بپذیرند که از سایر رقبای خود که دو یا سه ماهی زودتر شروع کرده‌اند عقب‌ترند و باید جدیت بیشتری داشته باشند؛ اما در عین حال می‌توانند مطمین باشند که هنوز دیر نشده است و می توان با&nbsp; یک برنامه دقیق و منظم به هدف رسید. برای داشتن یک برنامه منظم و اصولی، حتماً باید به موارد زیر دقت کنید و حتی یک مورد را نیز از قلم نیندازید. &nbsp;یک آزمون آزمایشی کافی است بسیاری از داوطلبان در سال چهارم، خود را با آزمون‌های آزمایشی مؤسسات مختلف و کلاس‌های کمک آزموشی متعدد&nbsp; خسته می‌کنند. این افراد در نهایت خسته از اظهار نظرهای معلم‌ها و مشاوران گوناگون می‌مانند که چه کنند، چه بخوانند و حرف چه کسی را گوش بدهند، و مهم تر از همه اینکه وقت لازم را برای درس خواندن و تست زدن ندارند؛ یعنی بیش از آنکه خودشان درس بخوانند، در کلاس‌ها و آزمون های مختلف حضور دارند.  تجربه نشان داده است که این دسته از داوطلبان، به دلیل سردرگمی و خستگی بیش از حد، نتیجه‌ای در حد توانایی‌های خودشان به دست نخواهند آورد (شک نیست که این گروه نیز برای کلاس‌هایی که می‌روند و آزمون‌های متعددی که می‌دهند، دلایلی دارند.  آنها می‌گویند که هر کلاس یا آزمون، یک امتیازی دارد و این کلاس‌ها در کنار هم می‌توانند تمام ضعف های آنها را پوشش دهند، اما توجه ندارند که وقت و توانایی آنها بی نهایت نیست و فقط کلاس خوب کافی نیست؛ بلکه باید وقت مطالعه دروس ارایه شده را نیز داشت).&nbsp; &nbsp;تفریحات خود را محدود کنید از همین امروز تفریحات خود را محدود کنید. اگر به نحو اعتیاد‌آوری به اینترنت، بازی های کامپیوتری، موبایل، تلویزیون، تفریح و گردش با دوستان و ... عادت کرده‌اید، از همین امروز دست به کار شوید و به فکر تغییر رویه باشید. &nbsp;حضور در شبکه های مجازی ممنوع! من آن قدر بزرگ شده‌ام که بدانم کی و چقدر از موبایلم استفاده کنم؛ یعنی می‌توانم مدیریت زمان داشته باشم و از وقت تفریح و بیکاری‌ام برای حضور در شبکه‌های مجازی استفاده می کنم. این را همه کنکوری‌ها و دانش‌آموزان می‌گویند؛ اما اگر عادلانه قضاوت کنید، می پذیرید که واقعیت چیزی غیر از این است؛ اینکه یک چشمتان به کتاب درسی است و با چشم دیگر موبایلتان را بررسی می کنید؛ یا اینکه هنگام مطالعه فکر و ذهنتان پیش گروه‌های مجازی است که عضو آن هستید و می‌خواهید از آخرین گفت و گوها، عکس‌ها و فیلم‌هایی که رد و بدل شده است، مطلع شوید و در بهترین حالت به جای خوابیدن و تجدید قوا یا ورزش و تفریح کردن،&nbsp; چشم به موبایل می‌دوزید، و در نتیجه با چشم و ذهنی خسته سراغ درس می‌روید.

پس از همین امروز موبایلتان را خاموش کنید یا لااقل از یک موبایل ساده که نمی‌تواند به شبکه‌های اجتماعی متصل شود، استفاده کنید. بدون شک، چند روز اول کلافه و سردرگم خواهید بود، اما بمرور، به این وضعیت عادت خواهید کرد و می‌بینید که چقدر زمان مطالعه و استراحت شما افزایش پیدا می‌کند و مهم تر از آن، کیفیت مطالعه‌تان بالاتر خواهد رفت.   &nbsp;زمان بندی خواب خود را اصلاح کنید عده‌ای از جوانان و نوجوانان عادت دارند که در تابستان، شب‌ها تا دیروقت بیدار بمانند و روز بعد نزدیک ظهر از خواب بیدار شوند. این دسته از افراد در مهرماه، ساعت بیداری و خواب خود را بسختی با ساعات مدرسه&nbsp; تطبیق می‌دهند. اگر شما نیز جزو همین دسته از&nbsp; افراد هستید، حتماً شب ها زودتر بخوابید و صبح‌ها زود از خواب بیدار شوید.
صبح‌ها زمان خوبی برای مطالعه درس‌هاست و ذهن شما آمادگی بیشتری برای کسب اطلاعات دارد؛ پس بهتر است که این فرصت خوب را از دست ندهید. صبحانه، مهم ترین وعده غذایی
 شما هم حتماً بارها شنیده اید که صبحانه، مهم ترین وعده غذایی است. برخی از جوانان می‌گویند که صبح ها میلی به غذا ندارند و حتی می‌گویند که اگر صبحانه&nbsp; بخورند، دچار حالت تهوع می شوند. بخش عمده‌ای از این احساس، تلقین و عادت است. سعی کنید که این عادت بد را ترک کنید و حتماً روز خود را با خوردن یک صبحانه مقوی آغاز نمایید. همچنین اگر شب ها تا دیر وقت خوراکی و تنقلات نخورید، صبح میل کافی برای خوردن صبحانه خواهید داشت و از زنگ اول مدرسه با آمادگی کامل و بدون خواب‌آلودگی سر کلاس حاضر خواهید شد. فریب نخورید متاسفانه کنکور برای عده‌ای فرصتی مناسب برای کسب درآمدهایی نجومی شده است. این افراد از بی‌تجربگی و علاقه بسیار داوطلبان برای قبولی در یک رشته خوب سوء‌استفاده می‌کنند و با شعارهایی رنگین و جذاب به شکار داوطلبان می‌روند. عده‌ای می‌گویند که به کمک ما می‌توانید بدون داشتن دانش و سواد، و فقط براساس مهندسی معکوس، به تست‌ها پاسخ صحیح دهید. عده‌ای دیگر می‌گویند که با حضور در کلاس آنها به بیش از 90 درصد سؤال‌های درس‌ها پاسخ خواهید داد، و عده‌ای اعلام می‌کنند که در کتاب آنها بیش از 80 درصد سؤال‌های آزمون سراسری سال جدید پیش بینی شده است!  اگر حرف این افراد صحیح باشد، باید تمامی رتبه‌های برتر آزمون سراسری از کلاس آنها عبور کرده، کتاب‌های آنها را خوانده یا با شیوه های عجیب و غریب آنها به موفقیت رسیده باشند؛ در حالی که واقعیت جز این است و اکثر قریب به اتفاق داوطلبان رتبه-های تک رقمی آزمون سراسری از هیچ کلاسی جز کلاس‌های مدرسه بهره نبرده اند و یا اگر معلم خصوصی داشته‌اند، در حد یک درس آن هم برای تقویت پایه‌ای خود در آن درس بوده است. &nbsp;ضمناً تمامی آنها علام می‌کنند که برای موفقیت در آزمون سراسری در درجه اول باید به خود کتاب درسی اتکا نمود و در مرحله بعد می‌توان از تست‌های آزمون سراسری سال‌های گذشته بهره برد یا از&nbsp; کتاب‌های کمک آموزشی خوب که دبیران مجرب&nbsp; معرفی می‌کنند، استفاده کرد؛ به عبارت دیگر،&nbsp; هیچ یک از آنها به دنبال قرص یا آمپولی&nbsp; برای پاسخگویی به سؤال‌های کنکور نبوده‌اند؛ بلکه بسختی زحمت کشیده و درس خوانده‌اند تا طعم موفقیت را چشیده‌اند.

شما نیز به دنبال بیراهه و یا پیدا کردن راهی آسان برای رسیدن به مقصود خود نباشید؛ راهی که فقط جیب‌های عده‌ای را پر پول و وقت ارزشمند شما را حرام می‌کند. شش دانگ حواستان به درس&nbsp; باشد &nbsp; در کلاس نشسته‌اید و به معلم نگاه می‌کنید، اما در حقیقت مصداق شعر «من در میان جمع و دلم جای دیگر است» هستید. چنین حضوری در کلاس درس هیچ فایده ای ندارد؛ اما اگر با شش دانگ حواستان در سر کلاس حضور داشته باشید و گوش دل به سخنان&nbsp; معلمتان&nbsp; بسپارید، می‌توانید ساعت حضور در کلاس را نیز جزوی از ساعت مطالعاتی خود بدانید.
مطمین باشید که در این صورت، بخش قابل توجهی از بار مطالعاتی شما در خانه کاسته خواهد شد؛ چون مطلب را در کلاس فهمیده‌اید و حالا فقط لازم است&nbsp; که به تثبیت مطالب آموخته شده در ذهن خود بپردازید؛ اما اگر در کلاس دقت لازم را نداشته باشید، باید حداقل دو برابر 80&nbsp; یا 90 دقیقه زمان کلاس وقت بگذارید تا بفهمید که موضوع درس چیست، و بدون اغراق، کار شما در منزل چندین برابر خواهد شد و تازه کیفیت لازم را هم نخواهد داشت.   در کلاس حضور داشته باشید حضور نداشتن سر کلاس درس، شما را از درس و کلاس عقب خواهد انداخت. نگویید که از شاگردان حاضر در کلاس خواهم پرسید و خودم مطالعه می‌کنم. تجربه نشان داده است که معلم‌ها در سر کلاس درس با بیان نکات ظریف و استفاده از شگردهای مختلف، چیزی را می‌آموزند که سایر دانش‌آموزان نمی‌توانند به شما منتقل کنند و خودتان هم با کتاب درسی نمی‌توانید به آن نکات پی ببرید؛ پس تا حد امکان از غیبت کردن در کلاس بپرهیزید. یادداشت برداری و خلاصه نویسی‌ها را از همین حالا شروع کنید &nbsp;درست است که خلاصه کردن و یادداشت‌برداری، زمانی از وقت شما را به خود اختصاص می دهد، اما&nbsp; این خلاصه‌برداری ها و یادداشت کردن نکات مهم یا نکاتی که شما فراموش می‌کنید، بخصوص در یک ماه آخر، بسیار کاربردی است؛ چرا که در روزهای نزدیک به کنکور فرصتی برای مرور کل کتاب‌ها نیست، ولی این یادداشت‌ها و حاشیه‌نویسی‌ها می‌تواند خوانده‌های شما را دوباره به خاطرتان بیاورد؛ پس از همین مهرماه وقتی درسی را مطالعه می‌کنید، از «های‌لایت» کردن نکته‌های مهم، حاشیه‌نویسی و یادداشت‌برداری غفلت نکنید؛ زیرا این کار باید بمرور و همزمان با مطالعه دروس انجام گیرد.
شاکی نباشید

یکی از آفت‌های این سال، شاکی بودن است؛ اینکه منِ کنکوری از زمین و زمان شاکی باشم و در موفق نشدنم همه را جز خودم، مقصر بدانم، نتیجه‌ای جز عدم موفقیتم به همراه نخواهد داشت.  بپذیرید که امکان دارد برنامه مدرسه یا یک معلم مطابق میل شما نباشد و نتوانید دقیقاً به آن عمل کنید. به جای اعتراض‌های مداوم و در نهایت قهر کردن با کتاب و مدرسه، سعی کنید تا راهکاری برای مشکل خود بیابید و از شرایط موجود، بهترین بهره را ببرید. اگر مصاحبه با دارندگان رتبه‌های برتر آزمون سراسری را بخوانید، متوجه می‌شوید که برای آنها هم همه چیز ایده‌آل و مطابق میل نبوده است؛ اما با این حال، وقتشان را صرف اعتراض نمی‌کردند و واقعیت‌های موجود و ضعف‌ها و مشکلات را با نگاهی منطقی می‌پذیرفتند و به دنبال پیدا کردن راهی برای حل مشکل خود می‌گشتند. کپی کردن = ظلم به خودتان&nbsp; تمرین‌هایتان زیاد است؟ درس‌ها را خوب یاد نگرفته‌اید و نمی‌توانید آن تمرینات را حل کنید؟ دیشب مجبور بودید برای امتحان درس دیگری آماده شوید و وقتی برای حل کردن تمرین‌ها نداشته‌اید؟ معلمتان سخت‌گیر است و اگر تمرینتان را حل نکنید، تنبیه می‌شوید؟ این دلایل و ده ها دلیل و بهانه دیگر نیز اگر باشد، باز شما&nbsp; نباید از روی دفتر دوستتان یا کتاب‌هایی که تمرین‌های درسی را حل کرده‌اند، کپی‌برداری کنید؛ چون به این کار عادت خواهید کرد و زمانی به خود می‌آیید که می‌بینید وسط سال تحصیلی شده و شما یک صفحه تمرین را خودتان با تامّل و تفکر حل نکرده‌اید.

خیلی بهتر است که شما یک جلسه به دلیل بی توجهی یا کوتاهی کردن تنبیه شوید تا اینکه مسایل کتاب یا&nbsp; تمرین‌های اضافی دبیر را طوطی وار بنویسید و هیچ چیز از آنها درنیابید. شیطنت و بازیگوشی حدی دارد&nbsp; عده‌ای از دانش‌آموزان متاسفانه تمام مدت کلاس به دنبال پیدا کردن راهی برای خنداندن سایر دانش‌آموزان و به رخ کشیدن توانایی‌شان در طنازی هستند. مواظب باشید که شما یکی از این دانش‌آموزان نباشید؛ چون در کلاس به جای گوش دادن به درس، تمام مدت حواستان به دنبال پیدا کردن عاملی برای شوخی و به قول معروف تکه پراندن خواهد گذشت و زمانی به خود خواهید آمد که می‌بینید هیچ کس شما و آینده‌تان را جدی&nbsp; نمی‌گیرد و دوستان همکلاسی‌تان نیز شما را فقط به چشم زنگ تفریح می‌بینند.   درس ها را تلنبار نکنید! خودتان بهتر می‌دانید که امسال وقتی برای کوتاهی کردن و تنبلی ندارید؛ چون علاوه بر فراگیری درس‌های سال چهارم، باید دروس پایه را نیز مطالعه و مرور کنید؛ پس از همین مهر ماه، که هنوز حجم درس‌ها زیاد نشده است، هر روز و هر هفته مطالعه کنید و نگذارید حجم زیاد درس‌های خوانده نشده، شما را بترساند و ناخودآگاه به خود وعده مطالعه «از فردا» را بدهید که هیچ وقت هم این «فردا» نمی آید!
 ماشین حساب را کنار بگذارید سرجلسۀ کنکور، امکان استفاده از ماشین حساب را ندارید؛ پس از همین امروز، محاسبات را ، چه سخت و چه آسان، بدون استفاده از ماشین حساب انجام دهید. توجه داشته باشید که بسیاری از داوطلبان در دروس دارای محاسبات، بویژه فیزیک و شیمی، به جواب اصلی نمی‌رسند یا نمی‌توانند به همه سؤالات پاسخ دهند؛ فقط برای اینکه در انجام محاسبات ضعیف هستند.

این مساله درباره درس ریاضی داوطلبان&nbsp; گروه آزمایشی علوم انسانی نیز صدق می‌کند؛ پس نگویید که ماه آخر این کار را انجام خواهم داد؛ چون نمی‌شود در طی یک ماه، محاسبات را بدون استفاده از ماشین حساب با سرعت و بدون اشتباه انجام داد. اگر این کار را تاکنون کنار نگذاشته‌اید، فرصت را از دست ندهید؛ حتی اگر در ابتدا نتایج شما در آزمون‌های تستی بدتر شود و تعداد اشتباهاتتان افزایش یابد.   پنج شنبه و جمعه کلید موفقیت چهارشنبه بعد از ظهر که به خانه می‌آیید، به امید دو روز تعطیل آخر هفته به استراحت و گردش می‌پردازید. پنج شنبه هم همچنان چشم امید به جمعه بسته‌اید و خیلی جدی وقت نمی‌گذارید، و چون پنج شنبه تا دیروقت بیدار می مانید، صبح جمعه نیز دیر از خواب برمی‌خیزید و تا به خودتان بیایید، می‌شود غروب جمعه که بی‌حوصله و خسته هستید و اگر خیلی هنر کنید، تمرین‌هایتان را حل می‌کنید و نگاهی گذرا به درس‌های فردایتان می‌اندازید و در طی هفته هم که فقط می‌رسید درس روز بعد را مطالعه کنید. 

برای همین، وقت لازم را&nbsp; برای مطالعه درس‌های پایه یا تست زدن پیدا نمی‌کنید؛ در حالی که اگر هیچ روزی به امید روز دیگر درس خواندن را رها نکنید و حداقل یک نیم روز پنج شبه و کل جمعه را (یا برعکس) با جدیت صرف مطالعه و درس خواندن کنید، می‌توانید بدون عذاب وجدان، هم به تفریح و استراحتتان بپردازید و هم وقت لازم را برای مطالعه دروس پایه و تست زدن داشته باشید.&nbsp;

بخش مرکز یادگیری سایت تبیان، تنظیم:نیلوفر یاقوتی 