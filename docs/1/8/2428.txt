پژوهشی درباره نام، سن و کیفیت طفل شیرخوار امام حسین
 تحقیق و پژوهش های بسیاری در مورد واقعه عاشورا به رشته تحریر درآمده&nbsp; و هر کدام بخشی از آن واقعه را گزارش و تحلیل می کند. نوشتار حاضر به معرفی برخی از مهم ترین تحقیقات پیرامون این موضوع اشاره دارد. فرآوری: محمد باعزم- بخش تاریخ و سیره معصومین تبیان   پژوهشی درباره نام، سن و کیفیت طفل شیرخوار امام حسین علیهماالسلام نوشتار حاضر، ابتدا به پژوهش درباره نام طفل شیرخوار امام حسین (علیه السلام) پرداخته و سپس به بررسى سن وى و نقد دیدگاه برخى منابع معاصر دراین باره می پردازد. در ادامه به كیفیت شهادت این طفل و در پایان، به معرفى و نقد دیدگاه یكى از محققان معاصر درباره دو نفر بودن علی اصغر و عبدالله پرداخته است. پژوهشی درباره فرجام و محل دفن سر مطهر امام حسین (علیه السلام) پژوهش حاضر به بررسی فرجام سر مطهر امام حسین (علیه السلام) و سرهای دیگر شهدا و محل دفن آن ها، در دو بخش پرداخته است: بخش نخست، به فرجام سر امام (علیه السلام) و دیدگاه های مربوط به محل دفن آن می پردازد و پس از بررسی و بازکاوی اقوال متعدد در این باره، قول الحاق سر به بدن مطهر را بر اقوال دیگر ترجیح می دهد. در بخش دوم به نقد و بررسی گزارش های مربوط به فرجام سرهای دیگر شهدا پرداخته شده است. بررسی ها، این باور را تقویت می كند كه فرجام و محل دفن سرهای دیگر شهدا نامعلوم است. عنصر «عزت» آن چنان در قیام امام حسین (علیه السلام) حضور دارد كه مى توان آن را به عنوان یك ملاک و اصلى کلی در نظر گرفته و گزارش هاى مورخان درباره این نهضت را با این ترازو سنجید و هر گزارشى را كه كمترین شائبه ذلت در آن باشد مردود شمرد. نقد و ارزیابی کتاب «الفتوح» با رویکرد به حادثه کربلا با کنکاش در منابع تراجم نگاری و کتاب شناسی قرن های سوم و چهارم هجری، درمی یابیم که کتاب «الفتوح» و نویسنده آن در جایگاه مناسبی قرار ندارند و پیرو آن، زندگی نامه ابن اعثم کوفی؛ مشخصات واقعی، مذهب، آثار و سایر ابعاد زندگی وی، به طور دقیق شناسایی نشده است. بر پایه بایستگی معرفی و شناخت هرچه بیشتر کتاب «الفتوح» و جستجو در شرح حال نویسنده آن، پژوهش حاضر شکل گرفته است. هر چند کتاب «الفتوح» به خاطر برخی از گزارش های ناسازگار با مذاق مذهب تسنن، به محاق رانده شده است، با وجود این، مذهب واقعی نویسنده را می توان از آن به دست آورد که شدیداً پایبند مکتب خلفا بوده است. با اینکه ابن اعثم، منابع و مصادر گزارش هایش را آن گونه که باید، به دست نمی دهد، کتاب «الفتوح» با توجه به تخصص نویسنده، تخصصی بودن کتاب و تناسب هندسی گزارش های تاریخی آن، اطمینان عرفی را برای خوانندگانش به ارمغان می آورد. عزت طلبی در نهضت امام حسین عزت طلبى در نهضت امام حسین (علیه السلام) اگر بخواهیم تجلى صفت كمال در زندگى هر امام را به عنوان لقب آن حضرت برگزینیم، باید امام حسین (علیه السلام) را «حسین عزیز» بنامیم. عنصر «عزت» آن چنان در قیام امام حسین (علیه السلام) حضور دارد كه مى توان آن را به عنوان یك ملاک و اصلى کلی در نظر گرفته و گزارش هاى مورخان درباره این نهضت را با این ترازو سنجید و هر گزارشى را كه كمترین شائبه ذلت در آن باشد مردود شمرد. متأسفانه به علت رواج نوعى كج فهمى در میان گروه هایی از پیروان آن حضرت در طول تاریخ، ارائه چهره اى رقت بار، حزن انگیز و گریه آور از نهضت عاشورا، اصل قرار گرفته و در این راستا از جعل و تحریف در وقایع این نهضت و ترسیم چهره ذلیلانه از آن روى گردان نشده است. نویسنده در این مقاله با تبیین مفهوم عزت و نشان دادن آن در كلام و مرام امام حسین (علیه السلام) خاندان و اصحاب به نقد گزارش هاى مخالف عزت در نهضت كربلا مى پردازد.    منابع: 
1. مجله حکومت اسلامی 
2. مجله تاریخ در آینه پژوهش 
3. دانشنامه اهل بیت
&nbsp;