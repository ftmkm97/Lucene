روسیه دشمن جدید آمریکا!
 رئیس جمهوری روسیه تاکید کرد که سرد شدن روابط میان مسکو و واشگتن به سالها قبل از بحران سوریه برمی گردد. بخش سیاست تبیان   ولادیمیر پوتین رئیس جمهوری روسیه گفت که در غیاب تهدید هسته ای ایران، باراک اوباما رئیس جمهوری آمریکا برای متحد کردن آمریکا و توجیه شکستهایش نیاز به یک دشمن جدید دارد و تلاش میکند روسیه را به عنوان دشمن آمریکا معرفی کند. وی افزود: تلاش برای معرفی دشمن جدید، یک تاکتیک جدید برای منجرف کردن اذهان رای دهندگان آمریکایی برای تحویل یک دولت شکست خورده به یک دولت جدید است. آنها نیاز دارند که به رای دهندگان نشان بدهند چرا مسائل لاینحل باقی مانده اند. این اولین بار است که مقامات آمریکایی در این سطح، دست داشتن کشورشان در چنین حملاتی را می پذیرند و این نقض هنجارهای بین المللی است.  وی تاکید کرد که تهدید هسته ای ایران و ایرانیها برای آنها خوب کار نکرد. اما روسیه یک داستان جالب است. به عقیده من آنها اکنون در حال بازی با این کارت هستند. وی با اشاره به تیره شدن روابط آمریکا و روسیه گفت که روابط 2 کشور سالها قبل از بحران سوریه به سردی گرایید. وی تاکید کرد که این مساله به زمان دوران فروپاشی یوگسلاوی برمی گردد. پوتین که به دهلی نو سفر کرده است به خبرنگاران روسی در زمینه تهدیدهای غرب برای تحریم مسکو به خاطر مساله حلب در سوریه گفت این تحریمها نتیجه مژوس به بار خواهد آورد. وی همچنین به موضوع عملیات قریب الوقوع موصل نیز اشاره کرد و گفت: مسکو نمیخواهد به آتش هیجان پیرامون عملیات برنامه ریزی شده برای موصل بدمد. رئیس جمهور روسیه پیش از این نیز در حاشیه نشست بریکس در هند تصریح کرده بود که کشورش به دنبال تاثیر گذاشتن بر انتخابات آمریکا نیست. رئیس جمهور روسیه ضمن اشاره به سخنان جو بایدن، معاون رئیس جمهور آمریکا در خصوص احتمال حملات سایبری علیه روسیه نیز تصریح کرد که این اولین بار است که مقامات آمریکایی در این سطح، دست داشتن کشورشان در چنین حملاتی را می پذیرند و این نقض هنجارهای بین المللی است.     منبع : خبرگزاری فارس   