آیفون 7 و آیفون 7 پلاس رجیستر می شوند
  &nbsp;         در آستانه‌ی عرضه‌ی آیفون ۷ و آیفون ۷ پلاس، اخباری منتشر شد مبنی‌براینکه این گوشی‌ها رجیستر نمی‌شوند، اما این شایعات تکذیب شده است.    امروز خبری منتشر شد که بر اساس آن ظاهرا رئیس اتحادیه‌ی دستگاه‌های مخابراتی از غیرفعال شدن گوشی‌های آیفون ۷ و آیفون ۷ پلاس که از ابتدای هفته به صورت قاچاق وارد کشور شدند، در زمان اجرای طرح رجیستری اطلاع داده بود.&nbsp;  بر این اساس علیرضا محمدی، طراح رجیستری گوشی تلفن همراه در مورد رجیستر نشدن گوشی‌های آیفون ۷ و آیفون ۷ پلاس اعلام کرد: «شایعه‌ی غیرفعال شدن گوشی‌های آیفون ۷ و آیفون ۷ پلاس پس از اجرای طرح رجیستری صحت ندارد و تا پیش از روز و ساعت شروع طرح رجیستری، هر گوشی تلفن همراه که به هر طریق وارد ایران و فعال شده باشد، به صورت خودکار رجیستر می‌شود.»  محمدی درباره اظهارنظر رئیس اتحادیه دستگاه‌های مخابراتی در مورد غیرفعال شدن گوشی‌های آیفون ۷ و آیفون ۷ پلاس در شبکه‌های تلفن همراه گفت: «این موضوع غیر واقعی است و به هیچ عنوان صحت ندارد. از لحظه شروع طرح رجیستری، موبایل‌هایی که به صورت قاچاق وارد کشور شوند با استفاده از سیم‌کارت‌های ایرانی تشخیص داده شده و امکان استفاده از سرویس‌های ارتباطی آن گوشی در ایران وجود ندارد.»  محمدی اعلام کرد: «طرح رجیستری هم اکنون در حال طی کردن مراحل آزمایشی است و حتماً پیش از اجرای رسمی این طرح، اطلاع رسانی گسترده‌ای درباره این طرح خواهد شد.»  علیرضا محمدی تأکید کرد: «با توجه به مطرح شدن شایعه‌ی غیرفعال شدن گوشی‌های آیفون ۷ و آیفون ۷ پلاس، خریداران توجه کنند که پیش از اجرای رجیستری و پس از آن نیازی به پرداخت هزینه برای رجیستر شدن نیست.»  هم اکنون طرح رجیستری در مرحله‌ی پایلوت قرار دارد و گوشی‌هایی که هم اکنون یا قبل از طرح رجیستری در شبکه فعال شوند، شامل طرح رجیستری نمی‌شوند.  البته برخی از فروشندگان در سراسر کشور از طرح رجیستری سوءاستفاده کرده و برای گوشی‌های‌شان را به شرط رجیستر و فعال شدن در شبکه‌ی مخابراتی به فروش می‌رسانند.     منبع: زومیت