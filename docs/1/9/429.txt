از دل برایت نوشتم
 برای خانواده سردار شهید محسن قاجاریان، محرم امسال با محرم سال های قبل متفاوت بود، بر همین اساس همسر شهید قاجاریان دل نوشته ای را برای این شهید مدافع حرم نوشت. فرآوری: صادق جعفری-بخش فرهنگ پایداری تبیان    
خانواده شهید مدافع حرم سردار شهید محسن قاجاریان فرمانده تیپ زرهی 21 امام رضا (ع) که سال گذشته در 14 بهمن ماه در عملیات آزادسازی شهرک نبل و الزهراء به شهادت رسید، امسال محرم متفاوتی با محرم سال های قبل دارند و به جهت اینکه شهید قاجاریان در کنارشان نیست دل تنگ او و اخلاصش در عزاداری سید و سالار شهیدان هستند. به همین خاطر همسر این سردار دلاور خراسانی دل نوشته ای را تقدیم همسرش کرده است که در زیر به این دل نوشته اشاره می کنیم.
محرم که بی تو آغاز می کنم
محسن عزیزم... امسال محرم را متفاوت با هر محرمی شروع کردیم محرمی بی حضور تو... سال قبل محرم باهم به عزاداری سالار شهیدان می رفتیم و در آخر مجلس، تو را در میان جمعیت می دیدم که دست بر سینه، به امام حسین (ع) سلام می دهی؛ ولی افسوس که امسال در کنارم نیستی و حتی صدایت را هم ندارم. تنها من مانده ام و یک آرزوی دیدن تو در خواب... درد بی درمان شنیدی؟ حال من یعنی همین بی تو بودن درد دارد می زند من را زمین گذری به زندگی شهید هر وقت که صحبت دفاع از حرم حضرت زینب (س) و جنگ با داعشی ها می شد و خبر شهادت مدافعان حرم را می آوردند، او ابراز ناراحتی می کرد و می گفت نگرانم از قافله شهدا جا بمانم. لذا خیلی پیگیر بود تا به سوریه برود و به آرزویش یعنی شهادت دست یابد سردار سرتیپ پاسدار شهید محسن قاجاریان متولد سال 1341 شهرستان نیشابور ایشان با شروع جنگ تحملی احساس تکلیف کرد و با حضور در جبهه های جنگ و با عضویت بسیجی ب دفاع از میهن اسلامی پرداخت. به جهت احساس تعهد و تکلیف و تداوم این حضور، هم زمان با اتمام تحصیلات دوره متوسطه، در سال 1361 به عضویت رسمی سپاه درآمد و در ابتدا به عنوان معاون گروهان مشغول خدمت گردید. در سال 1362 به عنوان فرمانده گروهان منتصب و در سال 1363 عهده دار مسئولیت جانشین گردان شد که در همین سال در منطقه جنوب در شرق دجله با اصابت ترکش به افتخار جانبازی نائل آمد با توجه به لیاقت و شایستگی در سال 1365 به عنوان فرمانده گردان منتصب شد و به عنوان یکی از فرمانده گردان ها مقتدر لشگر 21 امام رضا (ع) در جبهه های جنگ و مناطق عملیاتی با موفقیت اجرای مأموریت کرد.
وی در سال 1368 دوره دافوس را با موفقیت طی کرد. با توجه به سوابق بسیار مناسب رزمی، در سال 1369 به عنوان جانشین معاونت عملیات تیپ، منتصب و به مدت 10 سال در این مسئولیت خدمت کرد.
در سال 1379 به عنوان مسئول عملیات تیپ منتصب شد و در ارتقا سطح آمادگی رزم یگان فعالیت چشمگیری داشت.
در سال 1389 با حکم فرمانده کل سپاه سردار سرلشکر جعفری به عنوان فرمانده تیپ زرهی 21 امام رضا (ع) منصوب و بارها با اجرای موفق مأموریت های محوله خصوصاً رزمایش بزرگ خواف که با حضور فرماندهان ارشد سپاه و ارتش و ستاد کل نیروهای مسلح برگزار شد. تیپ زرهی 21 امام رضا (ع) را به عنوان یکی از تیپ های نمونه در سطح «نزسا» و سطح نیروهای مسلح مطرح ساخت. ضمن اینکه به عنوان فرمانده یکی از یگان های مقتدر مستقر در شرق کشور ارتباط و تعامل بسیار مناسبی با یگان های نظامی منطقه از جمله یگان های ارتش داشت.
وی با داشتن حدود 80 ماه جبهه و 25 درصد جانبازی کارنامه بسیار درخشانی از خود بر جای گذاشت و در سال های اخیر با عنایت و توجه ویژه ای که به سرکشی از خانواده های محترم شهدا و جانبازان و ایثارگران داشت؛ خصوصاً با برگزاری یادواره های متعدد شهدا در سطح شهرستان به عنوان سردار یادواره ها لقب گرفت ضمن اینکه به حضور پررنگ سپاه در مناطق محروم شهرستان و محرومیت زدایی توجه ویژه ای داشت.
&nbsp;در اجرای مأموریت های محوله در دفاع از حرم اهل بیت (ع) همت و توجه ویژه ای داشت و با سرکشی از خانواده کارکنان اعزام شده از آن ها دلجویی می کرد. با توجه به اشتیاق به حضور مستقیم خود در دفاع از حرم اهل بیت (ع) در آخرین مأموریت در دفاع از حرم زینب (س) به آرزوی دیرینه خود رسید و سرانجام در 14 بهمن ماه 1394 به جمع یاران شهیدش پیوست. نحوه شهادت سردار «سیدیحیی حسینی» از هم رزمان و دوستان سردار شهید مدافع حرم گفت: آشنایی من با این شهید بزرگوار از سال 60 در منطقه عملیاتی جنوب آغاز شد که آن وقت به صورت نیروی بسیجی به جبهه ها اعزام شده بود. سپس در دوران دفاع مقدس و در عملیات خیبر فرمانده گروهان شد. در عملیات بدر در سال 63 نیز جانشین من در فرماندهی گردان بود.
هر وقت که صحبت دفاع از حرم حضرت زینب (س) و جنگ با داعشی ها می شد و خبر شهادت مدافعان حرم را می آوردند، او ابراز ناراحتی می کرد و می گفت نگرانم از قافله شهدا جا بمانم. لذا خیلی پیگیر بود تا به سوریه برود و به آرزویش یعنی شهادت دست یابد.
چند روز پیش از این که به سوریه اعزام شود به آقای سلیمانی از دوستانمان گفته بود که پیکر من را در کنار قبر آیت الله غرویان و در محل یادمان سردار شهید شوشتری دفن کنید. شهید قاجاریان و امثال بنده، تمامی نیروهای سردار شهید نورعلی شوشتری بودیم.
به گفته دوستان و هم رزمانی که در سوریه با وی بودند، سردار شهید قاجاریان در چند روز نخستی که به سوریه رفته بود اقدام به شناسایی منطقه کرد و سپس در طراحی عملیات آزادسازی شهرک های شیعه نشین نبل و الزهرا نقش داشت. در این عملیات نیز به همراه یکی از نیروهایش در کنار تانکی مستقر بودند دستور شلیک به سوی هدفی را داد که از سوی دیگر موشک ضدتانکی به تانکشان برخورد کرد و سردار شهید محسن قاجاریان پس از سال ها دوری از یاران شهیدش آسمانی شد.    منابع: دفاع پرس/دانا/مشرق
 