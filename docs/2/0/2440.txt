اولین جلد ستاره های آسمانی برای دانش افزایی کودکان
  &nbsp;    تبیان به نقل از گزارش خبرگزاری مهر، جلد نخست کتاب ستاره ها از مجموعه بسته آموزشی «ستاره های آسمانی»&nbsp;ویژه مقطع پیش دبستان توسط انتشارات مؤسسه کشوری مهد قرآن منتشر شد. به گفته محسن جاوید مدیر انتشارات بسته آموزشی «ستاره های آسمانی»&nbsp;براساس نیازها، توانایی ها و علائق کودکان تهیه شده است. وی افزود: این کتاب درسی سعی دارد با ایجاد موقعیت های یادگیری مبتنی بر آموزه‌های قرآنی، ارزش‌های دینی و اخلاقی بهره‌گیری از روش های متنوع و ارائه تشریح شیوه‌های جذاب و دلنشین توسط مربی از بسته آموزشی ستاره‌ها را برای عموم کودکان فراهم نماید . مدیر انتشارات مهد قرآن دانش افزایی، تکریم شخصیت کودکان زمینه صحیح و اعتلای صفات نیک را از دیگر ویژگی های شاخص کتاب ستاره ها برشمرد و تصریح کرد و زمینه‌های تحقق اهداف دوره پیش دبستانی مصوب شورای عالی وزارت آموزش و پرورش نیز در کتاب فراهم شده است. بنا بر این گزارش جلد نخست از مجموعه بسته آموزشی «ستاره‌های آسمانی»&nbsp;به همراه لوح فشرده برای مراکز آموزشی دولتی و غیر دولتی در مقطع تحصیلی پیش دبستانی آماده توزیع می باشد و مدیران و مسئولین محترم جهت دریافت و کسب اطلاعات بیشتر با مرکز توزیع فروشگاه قرآنی و فرهنگی «آیه»&nbsp;وابسته به مؤسسه کشوری مهد قرآن شماره ۳۳۵۲۲۵۱۰ تماس حاصل نمایند.   منبع: 
خبرگزاری مهر
