کودک تان را با واقعه عاشورا آشنا کنید
 یکی از مهم ترین مسایلی که باید از دوران خردسالی به کودکان آموزش داده شود، مسایل مذهبی است. والدین باید در ابتدا به پایه گذاری ارزش های مذهبی در کودکان خود بپردازند و این مساله مهم را پله پله و آرام آرام به کودکانشان یاد بدهند تا آنها هم راحت تر بتوانند این مسایل را درک کنند و دلزدگی در آنها ایجاد نشود.&nbsp;  رومینا سادات تجاره، کارشناس ارشد مشاوره - بخش خانواده ایرانی تبیان   یکی از مهم ترین و اثرگذارترین اتفاقات دینی و مذهبی که کودکان بهتر است با آنها آشنا بشوند، اتفاقات محرم و عاشورا است. فرزند عاشورایی  خیلی از پدر و مادرهای مسلمان و به ویژه ایرانی، قطعا دوست دارند که فرزندانی عاشورایی داشته باشند. فرزندانی که بتوانند از زندگی امامان معصوم به ویژه امام حسین (ع) و واقعه کربلا، درس بگیرند و آن را سر لوحه رفتار خود کنند.  پله پله تا عاشورا   شرکت همه اعضای خانواده در مراسم های مذهبی، کتاب خوانی، شعر خوانی، شرکت در تعزیه می تواند از راه های آموزش مسایل مذهبی در کودکان باشد  یکی از اقدامات مهم والدین در زمینه آموزش واقعه کربلا و عاشورا به فرزندانشان، این است که آرام آرام وگام به گام فرزندانشان را با این مساله آشنا کنند و بهترین روش آموزش هم این است که به هر کودکی با توجه به سنی که دارد آموزش داده شود.
&nbsp;برای کودکانی که کوچکتر هستند و تقریبا زیر 3 سال هستند بهترین روش آموزش الگوبرداری و مشاهده رفتار والدینش است. کودکانی که می بینند در ایام خاصی والدینشان لباس های مشکی می پوشند و به مسجد می روند و عزاداری می کنند، اولین قدم برای آشنایی با عاشورا را برداشته اند. 
برای کودکان بزرگتر و بالای 3 نیز به دلیل اینکه دامنه لغات آنها تقریبا تکمیل شده است و می توانند حرف بزنند بهترین روش این است که برای هر کودک با توجه به سنی که دارد ساده و روان عاشورا را توضیح دهیم. والدین فقط باید توجه داشته باشند که از زیاده گویی و جزئی گویی باید خودداری کنند و داستان را با کلمات بسیار ساده و روان توضیح بدهند.  همراهی خانواده یکی دیگر از راه هایی که می توان به کودکان و حتی نوجوانان، واقعه عاشورا را آموزش داد، حضور و همراهی همه اعضای خانواده در مراسم مذهبی، مساجد و هیئت ها می باشد. وقتی یک کودک ببیند که پدر و مادرش و بقیه اعضای خانواده اش چقدر مشتاق شرکت در مراسم عزاداری هستند او هم این اشتیاق را به دست می آورد و هم در ذهنش به کنجکاوی نسبت به این اتفاق می رسد.  وقت زیاد نگذارید  کودکانی که می بینند در ایام خاصی والدینشان لباس های مشکی می پوشند و به مسجد می روند و عزاداری می کنند، اولین قدم برای آشنایی با عاشورا را برداشته اند خیلی از پدر و مادرها فکر می کنند برای دادن آموزش های مذهبی به فرزندانشان باید زمان زیادی را بگذارند. آنها ممکن است ساعات زیادی را در طول روز به مسجد و هیئت های مذهبی بروند و فرزندانشان را هم با خود ببرند. این کار می تواند بر روی کودکان به ویژه کودکان کوچکتر تاثیرات منفی را بگذارد. کودکان در این شرایط خسته می شوند و حوصله شان سر می رود همین مساله می تواند باعث شود که کودکان علاقه ای به حضور در این مراسم ها نداشته باشند و اینجاست که دلزدگی در آنها ایجاد می شود. پس سعی کنید تا زمانی که فرزندتان خسته نشده است در مراسم های مذهبی حضور پیدا کنید تا تاثیر مثبت را در کودکان تان بگذارید.  خوراکی های خوشمزه  هیچ ایرادی ندارد که در مراسم های مذهبی و هیئت ها برای فرزندانتان خوراکی ببرید. یکی از نیازهای اساسی هر فردی به ویژه کودکان نیاز به تغذیه می باشد. کودکی که گرسنه باشد زود بدخلق می شود. پس می توانید برای اینکه بتوانید کودکتان را با خود در هیئت ها نگهدارید، خوراکی هایی را همراه داشته باشید.  قصه خوانی عاشورا به دلیل اینکه بهترین راه آموزش به کودکان خردسال تر آموزش غیر مستقیم می باشد توصیه می شود که برای کودکانتان کتاب داستان با موضوعات عاشورا تهیه کنید و به خواندن شعر در این موضوع بپردازید.  تعزیه رفتن به تعزیه و دیدن نمایش در زمینه عاشورا نیز می تواند کمک بزرگی به کودکانتان داشته باشد تا راحت تر بتوانند با واقعه کربلا و عاشورا آشنا بشوند.  کانون های مذهبی سعی کنید کودکتان را در کانون های مذهبی ثبت نام کنید. البته لزومی ندارد و مدت زمان زیادی را بخواهید برای این کار اختصاص بدهید. همین ساعاتی را فرزندتان با کودکان هم سن و سال خودشان باشند راحت تر و بهتر می توانند به یادگیری هر مطلبی بپردازند.     &nbsp;