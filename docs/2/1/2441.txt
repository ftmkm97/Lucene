تجلیل از ۵۵۰ قرآن آموز خردسال در آئین «حافظان وحی»
  &nbsp;    تبیان به نقل از گزارش خبرگزاری مهر به نقل از روابط عمومی فرهنگسرای اخلاق، کاظم رحمانی مسئول کانون قرآن منطقه ۱۴ با اعلام این خبر گفت : این طرح در قالب یک جدول زمانبندی طی تابستان امسال، بین مراکز فرهنگی منطقه ۱۴ اجرا&nbsp; شد و کودکان در دو رده سنی ۴ تا ۶ و ۷ تا ۹ سال که در کلاس های آموزشی در دوره های حفظ قرآن شرکت کرده بودند ثبت نام شدند. به گفته رحمانی، پس از ثبت مشخصات تمامی کودکان شرکت کننده در مسابقه «حافظان وحی»، داوران مراکز منطقه، فراگیران قرآنی را بر اساس شاخصه هایی از جمله حسن حفظ، صوت و فصیح خوانی ارزیابی کردند که از ۵۵۰ نفر فراگیر قرآنی ۲۷ نفر در رده سنی ۴ تا ۶ سال که ۲۷ سوره و کودکان ۷ تا ۹ سال حافظ جزء ۳۰ قرآن کریم به صورت ویژه تجلیل می شوند و برای همه کودکان شرکت کننده در مراسم هدیه ای به رسم یاد بود اهداء می شود. مسئول کانون قرآن منطقه چهارده ادامه داد: در آئین اختتامیه مسابقه «حافظان وحی» که در مسجد قاسم ابن الحسن(علیه السلام) برگزار می شود از مسئولان فرهنگی مذهبی منطقه ۱۴ وروسای فرهنگسراهای تهران برای حضور در این برنامه دعوت شده است. وی افزود: در آئین اختتامیه این مسابقه، پس از قرائت قرآن توسط ابوالفضل امیری حافظ و نخبه قرآنی، مهدی علیزاده(عموقرآنی) اجرای برنامه را به عهده دارد و پس از ارائه گزارش فرآیند اجرای مسابقه توسط ملوک سید آبادی مدیر فرهنگی هنری منطقه ۱۴ و رئیس فرهنگسرای اخلاق، مسابقات فرهنگی - قرآنی نیز در مراسم اجرا می شود و به برگزیدگان جوایزی اهداء می شود ودر پایان این مراسم، ۲۷ تن از کودکان در رده های سنی ۴ تا ۶ و ۷ تا ۹ سال جوایز خود را دریافت می کنند. مسجد قاسم ابن الحسن(علیه السلام) در تقاطع بزرگراه شهید محلاتی و امام علی(علیه السلام) واقع است.   منبع: 
خبرگزاری مهر
