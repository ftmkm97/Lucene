ضرورت بهره گیری از ظرفیت  فناوری های نوین توسط روابط عمومی ها
 مدیر روابط عمومی شهرداری اصفهان تصریح کرد: روابط عمومی ها به عنوان یک سنگر مهم در عصر فرا ارتباطی حاضر باید وظیفه تبیین و روشنگری مردم نسبت به مسائل مختلف را ایفا کرده و در راستای شکل دهی مفاهیم مختلف بین المللی در ذهن مردم فعالیت کنند. هومن بهلولی- روابط عمومی    به گزارش&nbsp; روابط عمومی، با ظهور پدیده شبکه های اجتماعی مجازی و تلفنی، در عصر فرا ارتباطی حاضر تعاریف مختلف ارتباطات و اطلاع رسانی تغییر یافت و سلیقه مخاطبان در دریافت اطلاعات اخبار به یکباره دچار تغییر اساسی شد . دسترسی آسان و ارزان، جامعیت و گستردگی فراوان، تاثیرگذاری و به میدان آمدن ضلع مهم هرم رسانه یعنی مخاطب، در کنار هم سبب شد شبکه های اجتماعی به رسانه دست اول دنیا تبدیل شود و خیلی زود با کنار زدن مسافت ها، دهکده جهانی ارتباطات را تکمیل کند . با توجه به همه این تعاریف، توجه به برقراری ارتباط و اطلاع رسانی از طریق فضای مجازی و شبکه های اجتماعی یک اصل جداناپذیر در همه عرصه های رسانه ای است و عدم توجه به آن، "مخاطب" را به عنوان اصل اساسی رسانه ها از هرم اطلاع رسانی حذف می کند . با اتکا به مفاهیم موجود، شبکه های اجتماعی و به کارگیری شیوه های نوین اطلاع رسانی به پیشنهاد شهرداری اصفهان در دستور کار بیست هفتمین نشست مدیران روابط عمومی و بین الملل کلان شهرها در مشهد قرار گرفت و مدیران روابط عمومی در جلسات مختلف این نشست دو روزه به بررسی زمینه های اطلاع رسانی و برقراری ارتباط از طریق فضای مجازی و شبکه های اجتماعی پرداختند و مباحث مختلف این عرصه را مورد بحث و گفت و گو قرار دادند . هادی نباتی نژاد، مدیر روابط عمومی شهرداری اصفهان پیرامون مسائل مطرح شده در این نشست اظهارداشت: برگزاری این نشست ها در سطح کلانشهر های مختلف کشور ، با توجه به دغدغه های مختلف این شهر ها، شرایط مناسبی در روند فعالیت مدیران روابط عمومی ایجاد می کند و در به ثمر نشستن اتفاقات مختلف شهری تاثیرگذار است . وی با اشاره به شعار این نشست تحت عنوان "کلان شهرهای ایران، پایتخت های بین المللی" گفت: با توجه به ظرفیت های مختلف گردشگری، مذهبی و تاریخی که کشور ایران در حال حاضر از آن برخوردار است، توجه به ظرفیت های مختلف بین المللی نگاه مثبتی است که به خوبی در این نشست به آن توجه شد . نباتی نژاد به ضرورت انتقال فهم تاثیر مسائل بین الملل در مشکلات کلانشهرهای کشور اشاره کرد و گفت: یکی از مهم ترین زمینه های پیشرفت و بهره گیری مناسب از فضای پساتحریم فعلی فهم مناسب شهروندان از تاثیر مسائل بین الملل بر شهر است . مدیر روابط عمومی شهرداری اصفهان تصریح کرد: روابط عمومی ها به عنوان یک سنگر مهم در عصر فرا ارتباطی حاضر باید وظیفه تبیین و روشنگری مردم نسبت به مسائل مختلف را ایفا کرده و در راستای شکل دهی مفاهیم مختلف بین المللی در ذهن مردم فعالیت کنند . وی بهره گیری از ظرفیت&nbsp; فناوری های نوین و فضاهای ساده اجتماعی را از مهمترین زمینه های ارتباط موثر با مخاطبان عنوان کرد و افزود: امروز ابزارهای ارتباط با مخاطبان دچار تغییرات اساسی شده و از همین رو شبکه های اجتماعی مجازی و تلفنی، آسان ترین و موثرترین راه برای برقراری ارتباط با مخاطبان و اطلاع رسانی اتفاقات مختلف هستند . نباتی نژاد خاطرنشان کرد: شهرداری اصفهان از سال گذشته با توجه به اهتمام ویژه رهبر معظم انقلاب نسبت به فضای مجازی و ضرورت به کار گیری ابزارهای مختلف آن برای تاثیر بر مخاطبان، گام های خوبی در این عرصه برداشته و در قالب های مختلف از جمله خبرگزاری، آژانس ژس، رادیو اینترنتی، شبکه های اجتماعی و پیامک به اطلاع رسانی اخبار و اتفاقات مختلف شهری می پردازد . مدیر روابط عمومی شهرداری اصفهان بیان کرد: توجه ویژه به مقوله شبکه های اجتماعی به سبب کاهش استفاده از تبلیغات محیطی بوده و می تواند نتایج مثبت و تاثیرگذاری برای شهرداری ها داشته باشد . وی در بخش پایانی سخنان خود در خصوص انتخاب اصفهان به عنوان ریاست کارگر فضای مجازی گفت: با توجه به فعالیت های متعدد و تجربه شهرداری اصفهان در بحث شبکه های اجتماعی، در مصوبات نشست بیست و هفتم مقرر شد، "کارگروه فضای مجازی" به ریاست شهرداری اصفهان و با همکاری شهرداری تهران، کرج و ارومیه شکل بگیرد و اطلاعات موجود در زمینه&nbsp; فعالیت در سطح فضای مجازی در اختیار مدیران روابط عمومی کلانشهر ها قرار گیرد .