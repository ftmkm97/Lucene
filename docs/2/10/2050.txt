فرنگی کاران مدعی وزن ۸۰ کیلوگرم به مصاف هم می روند
   &nbsp;با توجه به اینکه اوزان 71 و 80 کیلوگرم در رقابتهای المپیک حضور نداشتند، اتحادیه جهانی کشتی تصمیم گرفت رقابتهای جهانی این اوزان (اوزان غیرالمپیکی) امسال در مجارستان برگزار شود. بخش ورزشی تبیان &nbsp;  بدین ترتیب با پیشنهاد سرمربی تیم ملی کشتی فرنگی و موافقت شورای فنی تیم های ملی، شرایط حضور ملی پوشان ایران در این رقابتها مشخص شد. بر این اساس افشین بیابانگرد در وزن ۷۱کیلوگرم به دلیل کسب مقام نخست رقابتهای انتخابی با حضور در اردو به لحاظ قابلیتهای جسمانی، روانی و فنی مورد ارزیابی قرار گیرد تا در نهایت با توجه به نظر کادر فنی راهی رقابتهای جهانی شود. همچنین در وزن ۸۰ کیلوگرم با توجه به کسب نتیجه مطلوب مهدی فلاح در رقابتهای جام تختی، یوسف قادریان دارنده مدال برنز رقابتهای جهانی لاس وگاس و عملکرد رامین طاهری در رقابتهای جام جهانی شیراز ۲۰۱۶ و قهرمانی آسیا در سال ۲۰۱۴، این سه مدعی در جریان رقابتهای بین المللی جام شاهد به صورت دوره ای با یکدیگر رقابت کنند. در نهایت نفر برتر و ملی پوش این وزن، پس از انجام مسابقه میان فینالیست ها ( کسب دو پیروزی در سه مسابقه) تعیین شود. رقابتهای جهانی کشتی در اوزان غیر المپیکی طی روزهای ۲۰ و ۲۱ آذرماه در شهر بوداپست مجارستان برگزار می شود.    منبع : خبرگزاری مهر
