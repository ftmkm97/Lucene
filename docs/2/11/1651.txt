درخواست رییس پلیس دبی از رهبران جهان عرب
 &nbsp;رییس پلیس دبی که هر از چندگاه با اظهار نظری نامتعارف درحوزه مسائل جاری در منطقه جنجالی به راه می اندازد این بار با تایید علنی صهیونیست ها و درخواست از رهبران جهان عرب برای کنار آمدن با رژیم صهیونیستی خشم کاربران عرب فضای مجازی را برانگیخت.&nbsp; بخش سیاست تبیان   رییس پلیس دبی که هر از چندگاه با اظهار نظری نامتعارف درحوزه مسائل جاری در منطقه جنجالی به راه می اندازد این بار با تایید علنی صهیونیست ها و درخواست از رهبران جهان عرب برای کنار آمدن با رژیم صهیونیستی خشم کاربران عرب فضای مجازی را برانگیخت.
&nbsp;
'ضاحی خلفان'جمعه شب درتازه ترین توییت خود خطاب به اعراب نوشت : بیایید واقع بین باشیم... شما 22 یا 23 کشور دارید ولی نمی خواهید یهودیان حتی یک کشور برای خود داشته باشند؟ واقعا شیطان هستید... من به صراحت وقتی یک مسلمان را می بینم که دارد به یک یهودی توهین می کند ناراحت می شوم ...!
وی سپس به مساله محوری جهان عرب پرداخته و ادامه می دهد : دوستان، یهودیان جماعتی خلاق، باهوش و با تدبیر و اندیشمندند و شایستگی و لیاقت کامل برای داشتن کشوری درمیان ما را دارند زیرا آنان از روز ازل عموزاده های ما بوده اند!

وی با اعلام مخالفت با تشکیل دو کشور مستقل در سرزمین های اشغالی ادامه می دهد: یک کشور به رهبری یک فلسطینی کفایت می کند، نتانیاهو آخرین مانع صلح جهانی است، ما از روز ازل با این عموزاده های یهودی زندگی کرده ایم و افکار وعقاید مشابه بسیاری با هم داریم. تمام سرزمین فلسطین مال ما نیست ما فقط محدوده مرزهای 48 را داریم.
باورکنید به نظر من تشکیل یک کشور مشترک در فلسطین برای اعراب ویهودیان راه حل ایده آلی است. از خدا می خواهم راه حل تشکیل دو کشور مستقل با شکست مواجه شود زیرا بهترین راه حل ممکن برای مساله فلسطین همین تشکیل یک کشور مشترک یهودیان و اعراب است.

رییس پلیس دبی همچنین نوشت: شما خودتان هم درعمق وجودتان می دانید که یهودیان از زمان حضرت ابراهیم پیامبر در سرزمین های عربی بوده اند پس چرا حالا منکر آنها می شوید؟ آخرین فرد جنایتکار اسراییل نتانیاهوست که با رفتن وی عقلای بنی اسراییل بر سر کار می آیند و صلح جهانی محقق می شود.&nbsp;    
منبع: تابناک

 