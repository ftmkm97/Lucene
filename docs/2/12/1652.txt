تلاش پادشاه سعودی برای بر تخت نشاندن پسرش
 موسسه مطالعاتی در آمریکا اعلام کرد ملک سلمان صدها میلیون دلار برای جلب نظر خاندان حاکم آل سعود و حمایت از تصمیم انتقال قدرت به پسرش محمد بن سلمان هزینه کرده است  بخش سیاست تبیان   مردم عربستان پس از انتشار گزارشی که نشان از قصد سلمان بن عبد العزیز پادشاه این کشور برای تغییر نظام حکومتی این کشور طی چند روز آینده و کناره گیری از قدرت به نفع پسرش محمد بن سلمان است، در نگرانی به سر می برند.
&nbsp;پایگاه اینترنتی خبری الاتحاد پرس یمن با انتشار این خبر نوشت : موسسه مطالعات «الخلیج» در واشنگتن گزارشی را منتشر و در آن نوشته است سلمان بن عبد العزیز چندین دیدار با برادرانش داشته و تلاش کرده است آنها را برای تغییر نظام حکومتی و انتقال قدرت و کناره گیری از قدرت به نفع پسرش [ محمد بن سلمان] طی چند روز آینده ، متقاعد کند .
&nbsp;
محمد بن سلمان هم اکنون جانشین ولیعهد و وزیر دفاع و معاون دوم نخست وزیر عربستان است.
&nbsp;
گزارش این موسسه که ریاست آن را علی ال احمد مخالف سرشناس سعودی به عهده دارد تصریح کرده که ملک سلمان 80 ساله صدها میلیون دلار برای جلب نظر خاندان حاکم آل سعود و حمایت از تصمیم انتقال قدرت به پسرش محمد بن سلمان هزینه کرده است.
این موسسه اعلام کرده است پادشاه عربستان برای تضمین ادامه حضور خاندان آل سعود در قدرت و در دست داشتن زمام امور این گام را برداشته است.
&nbsp;
با توجه به اینکه دست به دست شدن قدرت در عربستان بر انتقال از پادشاه به برادرش مبتنی است؛ در این حالت قدرت به محمد بن نایف ولیعهد کنونی منتقل می شود و با توجه به اینکه محمد بن نایف اولاد دختر دارد و پسر ندارد این امر ممکن نیست به همین سبب تصمیم گرفته شده است که قدرت به محمد بن سلمان که دو پسر دارد منتقل شود.    منبع : تابناک
