استقبال تهرانی ها از پویش «پروانه باشیم»
 کمک به کودکان بی بضاعت  &nbsp;    &nbsp;محمدصادق زمانی با اعلام این خبر گفت: پویش «پروانه باشیم» از عید سعید قربان در سطح شهر تهران فعال شده و تا عید ولایت و امامت «غدیر خم» ادامه دارد و یکی از زیرمجموعه های طرح «حج انقلابی» است. وی افزود: هدف طرح «حج انقلابی»، فرهنگسازی برای خرید نکردن حجاج از عربستان سعودی و کاهش هزینه های غیرضروری در سفر معنوی حج است. با این هدف که هزینه های غیرضروری خرید در سفر زیارتی حج، برای نیازمندان ایرانی هزینه شود. دبیر اجرایی پویش «پروانه باشیم» اظهار داشت: در پویش «پروانه باشیم» که از سوی موسسه فرهنگی رسانه ای مخلصین طراحی و به اجرا درآمده، جمعی از جوانان مومن و انقلابی با لباس های سفید(نماد لباس احرام در سفر معنوی حج) در معابر پرتردد شهر تهران حضضور می یابند و با اهدای گل و نماد پروانه به شهروندان، آنان را دعوت می کنند تا به دانش آموزان نیازمند تهرانی در آستانه بازگشایی مدارس کمک کنند. وی ادامه داد: همه ما می توانیم با مشارکت در این پویش، بر گرد شمع وجود دانش آموزان نیازمند که امیدهای آینده ایران عزیز هستند همچون پروانه باشیم و بخشی هرچند اندک از نیازهای این عزیزان را حتی در حد چند جلد دفتر، یک کیف، یک جفت کفش کف، نوشت افزار و تامین کنیم تا برای لحظاتی بر لب این عزیزان لبخند بنشیند. زمانی افزود: دو راه برای همراهی شهروندان عزیز با این طرح تعریف شده است؛ نخستین راه، این است که موسسه فرهنگی رسانه ای مخلصین، آدرس دانش آموزان نیازمند را در اختیار شهروندان قرار می دهد تا خود آنان برای کمک، شخصا اقدام کنند و راه دوم این است که شهروندان هدایای خود را به موسسه مخلصین ارسال کنند تا به دست دانش آموزان نیازمند رسانده شود. وی در پایان خاطرنشان کرد: شهروندان عزیز برای کسب اطلاعات بیشتر می توانند به کانال تلگرامی @mokhlesin و سایت اینترنتی www.mokhlesin.ir&nbsp; مراجعه کرده و یا به سامانه پیامکی ۱۰۰۰۰۹ پیام داده و برای کمک به دانش آموزان نیازمند اعلام آمادگی کنند.    
منبع: خبرگزاری مهر