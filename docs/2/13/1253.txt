رژیم سوریه را تغییر می دهیم!
 وزارت خارجه روسیه با تاکید بر اینکه آمریکا هرگز فشار واقعی برای مقابله با تروریست های جبهه النصره در سوریه اعمال نکرده، اعلام کرد: «واشنگتن برای تغییر رژیم در دمشق، آماده توافق با شیطان است». بخش سیاست تبیان   در ادامه تقابل و اختلاف نظرهای مسکو و واشنگتن در قبال سوریه، وزارت خارجه روسیه تاکید کرده که آمریکا برای تحقق خواست تغییر رژیم در سوریه، آماده توافق با شیطان است. در حالی که به دنبال اختلاف نظرهای شدید بین روسیه و آمریکا دو کشور از به تعلیق درآمدن همکاری ها بر سر بحران سوریه خبر داده اند، مسکو در بیانیه ای از مواضع واشنگتن در قبال تروریست های سوری به شدت انتقاد کرد. آمریکا به خاطر سرنگون کردن دولت بشار اسد، آماده «ایجاد ائتلاف و اتحاد با تروریست ها است و درصدد روی برگرداندن از سابقه تروریستی آنها است. به گزارش راشا تودی، وزارت خارجه روسیه اعلام کرد که آمریکا «هرگز هیچ گونه فشار واقعی بر روی جبهه النصره اعمال نکرده و کاری برای توصیف این گروه تروریستی نکرد کاری که برای موفقیت اقدام علیه ستیزه جویان این گروه لازم بود». این وزارتخانه همچنین تاکید کرد آمریکا تعهداتش در قبال توافق آتش بس بین واشنگتن و مسکو را انجام نداده است و همنی سبب شکست آتش بس شده است. وزارت خارجه روسیه افزود: «ما بیش از پیش به این موضوع رسیده ایم که واشنگتن در تلاش برای خواست و تمایل مطلوبش برای تغییر رژیم در دمشق، آماده توافق و تعامل با شیطان است».  به گفته این وزارتخانه، اینطور به نظر می رسد که آمریکا به خاطر سرنگون کردن دولت بشار اسد، آماده «ایجاد ائتلاف و اتحاد با تروریست ها است و درصدد روی برگرداندن از سابقه تروریستی آنها است». وزارت خارجه روسیه با تاکید بر اینکه جبهه النصره برای سالیان متمادی گروه شناخته شده تروریستی بوده است، اعلام کرد که واشنگتن عجله ای برای جداسازی و تفکیک نیروهای ضد دولتی متمایل به آمریکا(در سوریه) از آن(جبهه النصره) ندارد.     منبع : خبرگزاری فارس   