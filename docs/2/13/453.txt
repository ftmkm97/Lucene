بان کی مون، مردی با چشمان بسته! +فیلم
 "بان کی مون" یکی از بی کفایت ترین دبیر کل های سازمان ملل محسوب می شود که دلار های آل سعود، دهان وی را بر روی بسیاری از جنایات جهانی&nbsp;بست و اینک . . .  آزاده مرنی - بخش سیاست تبیان   آنتونیو گوتیرس (Antonio Gutierrez) چند روز پیش ، درست در زمانی به عنوان دبیر کل جدید سازمان ملل متحد (United Nations) انتخاب شد که اوضاع جهان بحرانی و جنگ و درگیری جزو لاینفک کشورهای مختلف محسوب می شود.  بان کی مون کیست؟ هشتمین دبیر کل سازمان ملل متحد (بان کی مون Ban Ki-Moon) ، فارغ التحصیل دانشگاه هاروارد و وزیر امور خارجه ی کره جنوبی ؛ یکی از پُرحاشیه ترین دبیر کل های این سازمان محسوب می شود. وی در دوره ده ساله ی ریاست خود که یکی از بحرانی ترین زمان ها در تاریخ جهان است ؛ با فراز و نشیب های فراوانی مواجه شد. فراز و نشیب هایی که گاه خودِ وی در آنها دخیل بود. "بان کی مون" با افشای چک های سعودی و قرار دادن آنها در مقابل دوربین رسانه ها ، تیر خلاص را به سمت خود شلیک کرد. او که یکی از حواشی خاصِ ریاستش ؛ باج گیری از عربستان بود به سهولت و با حمایت و پشتیبانی سران آمریکایی ، طومار این ماجرا را در هم پیچید و در لایه های پرونده های دیگر مفقود ساخت. شعار "بان کی مون" بان کی مون که به زعم خود فردی صلح طلب است تاکید دارد که کلید واژه مشکلات و بحران های جهانی به ورطه اجرا گذاشتن "رعایت حقوق بشر" ، "صلح و امنیت" و "توسعه" می باشد.
این در حالی است که وی در اکثر مواقع ضروری کشتار غیرنظامیان ، حملات تروریستی و لشکرکشی های نظامی به کشورهای جهان سوم ؛ تنها به ابراز تاسف بسنده کرده و در عمل موردی را برای ارائه نداشته است.
شعار وی استفاده از نرمش و پیشبرد امور با استفاده از دیپلماسی و گفت و گوی میان کشورهاست. او معتقد است ایجاد امنیت برای تمامی ملت های جهان نوید بخش صلحی همگانی است ؛ اما تمام این ها فقط شعار "بان کی مون" بود و با گذشت قریب به 10 سال هیچ عملکرد خاصی در زمینه ایجاد صلح و امنیت در جهان مشاهده نشد. بزرگ ترین فجایع در دوره کاری بان کی مون فجایع عظیمی در نقاط مختلف جهان رُخ داد که وی در مواجهه با آنها به ابراز تاسف و هم دردی با خانواده قربانیان پرداخت و پرونده ی خاصی را برای پیگیری و حل آنها ایجاد نکرد. این وقایع تلخ در حالی به دست فراموشی سپرده می شوند که وی با لابی هایی که سران غربی به راه انداخته اند، چشمان خود را بست و آنها را نادیده انگاشت. &nbsp;وی در تمام این سال ها با جنایاتی بی سابقه در جهان روبرو شد اما واکنش جدی و باثباتی از سوی سازمان ملل متحد روئیت نگردید که خود یکی از بندهای ناکارآمدی سیاسی وی به شمار می آید تاجایی که "بان کی مون" را به جرات می توان بی کفایت ترین دبیر کل این سازمان معرفی نمود که بازیچه ی دستان آمریکا، اسرائیل و عربستان بود.      عملکرد بان کی مون &nbsp; فیلم عملکرد چندین ساله ی بان کی مون  برخی از جنایات دوران دبیرکلی وی عبارتند از :
- جنگ در سوریه (از ژانویه 2011 تا کنون) ؛ هزاران کشته.
- "کشتار مردم غزه" ؛ در آگوست سال 2014 به مدت 50 روز و کشته شدن قریب به 3000 نفر.
- "فاجعه منا" (سپتامبر 2015) ؛ با آمار 7500 کشته.
- "کشتار کشمیری ها" (جولای تا آگوست 2016) ؛ با بیش از 100 کشته.
- "قتل عام مردم یمن" (از سال 2015 تاکنون) ؛ با هزاران قربانی نظامی و غیرنظامی.
این وقایع تلخ تاریخی و صدها فاجعه ی انسانی دیگر در حالی به دست فراموشی سپرده می شوند که دبیر کل سابق سازمان ملل متحد ؛ با لابی هایی که سران غربی و خونخوار جهان به راه انداخته اند، چشمان خود را بست و آنها را نادیده انگاشت ؛ گویی اتفاقی نیافته و همگان در صلح و آرامش به سر می برند!. نتیجه  "بان کی مون" در مدت دبیر کلی سازمان ملل متحد کارنامه مطلوبی را از خود به جای نگذاشت. وی که از سوی کشورهای ستم دیده متهم به بی کفایتی و لابی گری است ؛ خود با افشای چک های سعودی و قرار دادن آنها در مقابل دوربین رسانه ها ، تیر خلاص را به سمت خود شلیک کرد.
وی که طبق قوانین سازمان ملل ، موظف به اجرای عدالت ، میانجی گری و محکوم سازی کشورهای متجاوز بود با جانبداری های خاصِ ظالمانه و مغرضانه ، قوانین را زیر پا گذاشت و این سازمان را به سازمانی عدالت گریز و غیر قابل اعتماد تبدیل کرده است. سازمانی که از استقلال کافی برای اجرای موایف خود را نداشته و چشم را به دهان ظالمان دوخته است. آیا چنین سازمانی می تواند مدافع حقوق ملت های مظلوم باشد؟! و آیا روند سازمان ملل متحد با روی کار آمدن دبیر کل جدید (آنتونیو گوتیرس) تغییر ملموسی خواهد داشت و یا سیاست ها همچون گذشته تکرار می شوند؟    
&nbsp;