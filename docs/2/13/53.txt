3 منبع پروتئین طبیعی برای بعد از ورزش
 پروتئین ها برای ساخت عضلات و احیای بدن لازم و ضروری است. بعد از انجام ورزش های سنگین لازم است که در خصوص تغذیه و میزان پروتئین دریافتی دقت بیشتری داشته باشید. در این مطلب 3 منبع غذایی سرشار از پروتئین معرفی می کنیم که برای بعد از ورزش مناسب هستند. فاطمه مهدی پور - بخش تغذیه و آشپزی تبیان   پنیر سفید منبع پروتئین پنیر سفید یک ماده غذایی مفید برای ورزشکاران است چون علاوه بر اینکه کلسیم زیادی به بدن می رساند میزان پروتئین آن را نیز بالا می برد. باید بدانید که در هر 100 گرم پنیر سفید حدود 8 گرم پروتئین وجود دارد. این ماده غذایی مفید و مغذی حاوی میزان قابل توجهی کازئین است که به کندی در بدن پخش می شود. تخم مرغ، خوشمزه و سرشار از پروتئین پنیر سفید یک ماده غذایی مفید برای ورزشکاران است چون علاوه بر اینکه کلسیم زیادی به بدن می رساند میزان پروتئین آن را نیز بالا می برد تخم مرغ حاوی حدود 12 درصد پروتئین است. بنابراین مصرف آن به ورزشکاران توصیه می شود. زرده تخم مرغ دارای چربی های ضروری است که به عملکرد خوب بدن کمک زیادی می کند و سفیده آن حاوی پروتئین های باکیفیت است. تهیه این ماده غذایی کار ساده ای است و این مزیت را دارد که در اکثر غذاها قابل استفاده است. البته به تنهایی نیز غذای کاملی است و شما می توانید از خواص آن بهره مند شوید. آجیل ها: یک منبع پروتئینی فراموش شده آجیل ها برای سلامتی بدن بسیار مفید هستند اما خیلی از افراد زیاد آن را مصرف نمی کنند. البته شاید قیمت بالای آن در این عدم مصرف تأثیر داشته باشد. آجیل ها علاوه بر اینکه سرشار از پروتئین هستند همچنین حاوی فیبر و اسیدهای چرب ضروری نیز می باشند.  توصیه می شود بعد از جلسه ورزش تان یک مشت بادام، پسته یا انواع دیگر آجیل ها را میل کنید. مزیت آجیل ها این است که به راحتی قابل حمل و قابل مصرف هستند. آجیل ها قادرند بعد از یک جلسه ورزش سنگین ذخایر گلیکوژن را احیا کنند.    