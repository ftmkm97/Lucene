تمرکزاصلاحات بر شوراهاست
 عضو شورای سیاستگذاری جبهه اصلاحات گفت: بیشترین اهتمام اصلاح‌طلبان در اردیبهشت سال ۹۶ صرف انتخابات شوراهای اسلامی شهر و روستا خواهد بود.&nbsp; بخش سیاست تبیان   حسن رسولی عضو شورای سیاستگذاری جبهه اصلاحات با اشاره به موضوع انتخابات ریاست جمهوری ۹۶ در جریان اصلاحات، اظهار کرد: هنوز بصورت جدی، دقیق و کارشناسی پرونده انتخابات ریاست جمهوری دوازدهم مورد بررسی قرار نگرفته است.
وی با بیان اینکه پیش بینی من این است که حمایت اصلاح‌طلبان از روحانی که در دوره یازدهم شکل گرفته تداوم خواهد داشت، گفت: در مورد جزییات این مساله باید منتظر ماند و دید که شورای عالی سیاستگذاری اصلاحات پس از انجام گفتگوهای کارشناسی به چه جمع بندی می‌رسد.  امروز موضوع انتخابات شوراها در جریان اصلاحات فعلا در مرحله برنامه‌ریزی و سازماندهی قرار دارد و هنوز به مرحله عملیاتی به معنای تعیین شاخص‌ها و کاندیداها نرسیده است. رسولی گفت: اساسا انتخابات ریاست جمهوری در دوره دوم روسای جمهور، به استثنای سال ۸۸ که دلایل خاص خودش را داشت، خیلی از منظر رقابت های انتخاباتی جنجال برانگیز نبوده است بنابراین بیشترین اهتمام اصلاح طلبان در اردیبهشت سال ۹۶ صرف انتخابات شوراهای اسلامی شهرو روستا خواهد بود.
عضو بنیاد امید ایرانیان تصریح کرد: امروز موضوع انتخابات شوراها در جریان اصلاحات فعلا در مرحله برنامه‌ریزی و سازماندهی قرار دارد و هنوز به مرحله عملیاتی به معنای تعیین شاخص‌ها و کاندیداها نرسیده است.
وی خاطر نشان کرد: در جریان اصلاحات همانند جریان اصولگرا نقطه نظرات مختلفی در قالب یک جریان سیاسی وجود داشته و دارد. ما ۲۵ حزب شناسنامه دار اصلاح‌طلب داریم و اگر این ۲۵ حزب همگی مثل یکدیگر می‌اندیشیدند که دیگر ضرورتی نداشت این تعداد حزب به ثبت برسد. پیش بینی من این است که همانند سال ۹۲ و ۹۴ و با عبرت گیری از تفرقه ای که در سال ۸۴ اتفاق افتاد، اختلاف نظراتی که بیشتر مربوط به نوع سازماندهی است به یک وحدت نظر عملی منجر شود.
رسولی با بیان اینکه کارگروهی برای تعیین ترکیب شورای سیاستگذاری اصلاحات تشکیل شده است، اظهار کرد: قرار است پس از ارائه گزارش این کارگروه به خاتمی و اعضای شورا، شورای سیاستگذاری کار خود را بصورت رسمی آغاز کند.     منبع:مهر 
