آتش بس، به آتش کشیده شد!
 در 24 ساعت گذشته بیش از 50 مورد نقض توافقنامه آتش بس در سوریه به ثبت رسیده است.  فرآوری: ع. امانی -بخش سیاست تبیان   وزارت دفاع روسیه اعلام کرده که در 24 ساعت گذشته بیش از 50 مورد نقض آتش بس در سوریه را ثبت کرده است. وزارت دفاع روسیه اخیرا اعلام کرد که در 24 ساعت گذشته بیش از 50 مورد نقض توافقنامه آتش بس در سوریه به ثبت رسیده است. موارد نقض آتش بس در استان های حلب، دمشق، حما، لاذقیه، حمص و درعا ثبت شده است. توافقنامه آتش بس در سوریه بین آمریکا و روسیه به دست آمده و از دوشنبه گذشته با آغاز تعطیلات عید قربان رسماً اجرا شده است.
این در حالی است که چند روز پیش ارتش سوریه در بیانیه ای اعلام کرد که این آتش بس در سراسر سوریه از عید قربان تا به مدت هفت روز، اجرایی شده است. فرماندهی ارتش سوریه تاکید کرده بود که در صورت هرگونه نقض آتش بس از سوی عناصر مسلح، به آن پاسخ خواهد داد. منابع خبری گزارش دادند که این آتش بس شامل مناطق تحت اشغال گروه های تروریستی داعش و جبهه النصره نمی شود.
گروه های مسلح سوری نیز با صدور بیانیه ای مشترک همزمان با اعلام اجرای آتش بس در سراسر سوریه تاکید کردند که در صورت نقض آتش بس از سوی ارتش سوریه به آن پاسخ خواهند داد و در آن خواستار نظارت بین المللی بر پایبندی به این آتش بس شدند. آمریکا و روسیه شنبه گذشته اعلام کرده بودند که به توافقی برای برقراری آتش&nbsp; بس سراسری در سوریه رسیده&nbsp; اند. روند آتش بس شکننده سوریه با حملات هوایی اخیر جنگنده های ائتلاف آمریکایی به مواضع ارتش سوریه در نزدیکی دیرالزور ، شکننده تر از قبل شده است. چند ساعت بیشتر از این توافق نگذشته بود که مهم&nbsp; ترین گروه های تروریستی در سوریه با انتشار بیانیه ای مشترک آتش&nbsp; بس مورد توافق آمریکا و روسیه را نپذیرفتند. 21 گروه امضا کننده این بیانیه اعلام کردند که این آتش&nbsp; بس «جبهه فتح الشام» (جبهه النصره سابق) را مستثنی میکند و از گروه های نظامی حامی دولت سوریه چشم&nbsp; پوشی می&nbsp; کند.
این گروه ها مدعی شدند بدون ایجاد منطقه پرواز ممنوع در سوریه که همچنان به بمباران شهرها و روستاها ادامه می دهند، این توافق سودی ندارد. عناصر تروریستی در بیانیه خود اعلام کردند که این آتش بس را قبول ندارند و «نباید کمک های بشردوستانه به هیچ آتش بس یا توافقی پیوند بخورد و همچنین هیچ مکانیزمی وجود ندارد که نقض آتش بس توسط نظام [سوریه] را کنترل کند».
گروه های تروریستی همچنین اعلام کردند: ما طرح های بشردوستانه و آتش بس را در صورتی که به اصول ثابت [موسوم به] انقلابی آسیب نرساند ارزیابی می&nbsp; کنیم. ولی نمیپذیریم که مقداری مواد غذایی به مناطق محاصره شده ، وارد شود ولی در مقابل، [کنترل] مواضع راهبردی در برابر نظام [از دست تروریست ها] خارج شود.
در ادامه بیانیه آمده است : هیچ اراده بین المللی وجود ندارد که بتواند کشتار مداوم ملت را متوقف کند ، از این روی تصمیم گرفتیم که بر قدرت خود تکیه کرده و تفنگ در دست گرفته و این جنگ را تا پایان علیه نیروهای نظام [سوریه] ادامه دهیم.
تروریست ها همچنین مدعی شدند که بندهای پیشنهادی در این توافق زمینه را برا دولت سوریه و گروه های همپیمان آن فراهم می کند که دستاوردهای راهبردی داشته باشند.
«فیلق الشام، حرکه نور الدین الزنکی، الفوج الاول، الفرقه 101، فیلق حمص، جیش الاسلام، الاتحاد الاسلامی لاجناد الشام، جبهه انصار الاسلام، الفرقه 13، لواء الفتح، الفرقه الشمالیه، الجبهه الشامیه، کتائب الصفوه الاسلامیه ، الفرقه الوسطی، تجمع فاستقم کما أمرت، جیش النصر، جیش التحریر، لواء صقور جبل الزاویه، لواء الحریه الاسلامی، جبهه الاصاله و التنمیه و جند بدر 313» گروه های تروریستی هستند که این بیانیه را امضا کردند.
اینک روند آتش بس شکننده سوریه با حملات هوایی اخیر جنگنده های ائتلاف آمریکایی به مواضع ارتش سوریه در نزدیکی دیرالزور ، شکننده تر از قبل شده است. در این حمله هوایی حداقل 62 سرباز ارتش سوریه کشته و 100 نفر دیگر زخمی شدند.     منابع : خبرگزاری ایسنا / خبرگزاری فارس    
&nbsp;