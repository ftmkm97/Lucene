یکم آبان در آینه تاریخ معاصر ایران
 امروز شنبه یکم آبان 1395 هجری خورشیدی، بیستم محرم 1438هجری قمری و بیست و دوم اکتبر 2016 میلادی است. مهمترین رویدادهای تاریخ معاصر در این روز، به شرح زیر است: هومن بهلولی- روابط عمومی    1 آبان 1377  انتخابات سومین دوره مجلس خبرگان رهبری برگزار شد. در این انتخابات 46.32 درصد مردم مشارکت داشتند. &nbsp; 1 آبان 1358  جیمی کارتر رییس جمهوری آمریکا دستور صدور پروانه اقامت به محمدرضا پهلوی را صادر کرد. این عمل در موقعیتی صورت گرفت که مسوولان نظام جمهوری اسلامی، برای محاکمه وی، تقاضای استرداد او را داشتند. &nbsp; 1 آبان 1357  دیوید اوئن وزیر امورخارجه انگلیس گفت: اگر ایران سقوط کند ابتدا یک دولت دست راستی در ایران روی کار می آید و پس از آن در مدت کوتاهی یک رژیم دست چپی، که در واقع کمونیست و طرفدار شوروی است! &nbsp; 1 آبان 1356  آیت الله حاج سید مصطفی خمینی فرزند ارشد امام خمینی(ره) در 47 سالگی به شهادت رسید. &nbsp; 1 آبان 1355  دولت ایران، بالگرد متعلق به دولت شوروی و خلبان آن را که روز سوم مهر گذشته در جاده مشگین شهر و اهر به زمین نشسته بود، به این کشور بازگرداند. &nbsp; 1 آبان 1352  نمایندگان 9 کمپانی غربی به تهران آمدند. هدف از این سفر اعلام درخواست کمپانی های نفتی از محمدرضا پهلوی برای افزایش تولید نفت و کاهش بهای آن، عنوان شده بود. &nbsp; 1 آبان 1348  روزنامه لبنانی الجمهوریه به نقل از امام خمینی(ره) نوشت کنفرانس اسلامی رباء پوششی برای لوث کردن موضوع آتش سوزی مسجد الاقصی تلقی می شود و تا زمانی که فلسطین در اشغال است، این مسجد نباید تجدید بنا شود تا آثار جرم رژیم صهیونیستی در برابر چشم مسلمانان باشد. &nbsp; 1 آبان 1342  هانریش لوبکه رییس جمهوری آلمان فدرال به همراه همسرش و به دعوت محمدرضا پهلوی برای یک دیدار رسمی وارد تهران شد. &nbsp; 1 آبان  ابوالحسن ابتهاج رییس بانک ملی ایران به دستور میلسپو آمریکایی برکنار شد. میلسپو از آبان سال 1321 به ریاست کل دارایی ایران منصوب شده بود. موضوع برکناری ابتهاج در هیات وزیران مطرح و عمل میلسپو غیر قانونی اعلام شد. &nbsp; 1 آبان 1322  قانون اجازه استخدام هیاتی از افسران و درجه داران ارتش آمریکا برای تجدید سازمان نوسازی ارتش و ژاندارمری ایران به تصویب مجلس شورای ملی رسید. این دو هیات در 11 آبان 1321خورشیدی یعنی حدود یک سال پیش از تصویب این قانون در مجلس، به تهران آمده و کار خود را آغاز کرده بودند! &nbsp; 1 آبان 1306  عهدنامه مودت و تامین متقابل که روز هشتم مهر میان ایران و روسیه به امضا رسیده و در 27 مهر در مجلس شورای ملی تصویب شده بود، میان دو کشور مبادله شد. &nbsp; 1 آبان 1302  سرپرسی لورن وزیر مختار انگلیس به درخواست احمدشاه قاجار به دیدار او رفت. در این دیدار احمدشاه نگرانی های خود را برای خروج از کشور برای لورن بازگو کرد. &nbsp; 1 آبان 1300 24 تن افسر سوئدی به قصد آموزش ارتش ایران از سوئد عازم ایران شدند. &nbsp; 1 آبان 1299  نورمن وزیر مختار انگلیس به اتفاق ژنرال آیرونساید فرمانده قوای انگلیسی در تهران در دیدار با مشیرالدوله رییس الوزرا ضمن درخواست برکناری استاروسلسکی فرمانده روسی قزاق ها، تهدید کردند در صورت انجام ندادن این کار، بودجه مربوط به کمک های ماهیانه به دولت ایران را قطع خواهند کرد. &nbsp; 1 آبان  جان لارنس کالدول وزیر مختار آمریکا در ایران در زمان جنگ جهانی اول در تلگرامی اعلام کرد: نبود مواد غذایی و قحطی در استان های ایران هشدار دهنده است و روز به روز گسترش می یابد.