ایران  - روسیه ؛ رویای فینال
 ایران و روسیه در مرحله نیمه نهایی رقابت های جام جهانی به دیدار یکدیگر می روند. بخش ورزشی تبیان   تیم های ایران و روسیه در چارچوب مرحله نیمه نهایی رقابت های جام جهانی فوتسال، ساعت 3:30 دقیقه صبح چهارشنبه در شهر مدلین، ورزشگاه کولیسئو ایوان دی بدوت به مصاف هم می روند.
بنا برگزارش سایت فیفا، این مسابقه می تواند بسیار جذاب و تماشایی باشد. هر دو تیم موفق شدند فینالیستهای دو دوره قبلی را حذف کنند. ایران موفق شد تیم محبوب جام، قهرمان 5 دوره جام جهانی را در ضربات پنالتی از پیش رو بردارد. آنها همچنین دیگر نمانیده آمریکای جنوبی یعنی پاراگوئه را در مرحله یک چهارم شکست دادند و به جمع 4 تیم پایانی راه پیدا کردند.
روسیه بر خلاف ایران کار چندان سختی را نداشت. آنها در اولین دیدرا با نتیجه 6-4 تایلند را شکست دادند و همه مسابقات را به جز همان دیدار با فاصله بیش از سه گل بردند. آنها همچنین در مرحله یک چهارم نهایی نایب قهرمان جهان یعنی اسپانیا را از پیش رو برداشتند و حریف ایران شدند. این بازی در شهر مدئین کلمبیا برگزار می شود؛ شهری که خواستگاه پابلو اسکوبار و کارتل مدئین به عنوان بزرگترین مافیای مواد مخدر جهان بوده و به همین دلیل هم به شهر سیاه شهرت یافته است. حالا در این شهر فوتسالیست های شایسته کشورمان به چیزی جز رویای سپید قهرمانی فکر نمی کنند. ایران و روسیه در رقابت های مختلف فوتسال تاکنون 22&nbsp; بار مقابل هم قرار گرفته اند که سهم هر تیم 6 برد و 10 تساوی بوده است. &nbsp;تیم ملی فوتبال ایران که به تازگی در رنکینگ جهانی به رتبه ششم جدول صعود کرده باید به مصاف روسیه ای برود که بعد از برزیل و اسپانیا در رتبه سوم رنکینگ جهانی قرار دارد. تیم ملی روسیه در مرحله یک چهارم نهایی موفق شد اسپانیا را شکست دهد و قطعا روس ها نسبت به اسپانیا حریف بهتری برای ملی پوشان فوتسال خواهند بود چراکه شکست 5 - یک مرحله گروهی مقابل اسپانیا می توانست در بازی تکراری روی روحیه بازیکنان ما تاثیر منفی بگذارد.  این چهارمین حضور روسیه در نیمه نهایی جام جهانی است ولی این تیم هرگز نتوانسته به فینال برسد. روسیه تیمی چند ملیتی است و در ترکیب خود از 4 بازیکن برزیلی الاصل استفاده می کند. روسیه با بازیکنان باتجربه اش در نیمه نهایی حریف بسیار سختی برای تیم ملی خواهد بود ولی اگر بتوانیم نمایش درخشان بازی مقابل برزیل را تکرار کنیم، رسیدن به فینال دور از دسترس نیست. آمار و ارقام ایران در این جام تاکنون 10 کارت زرد گرفته است؛ بیشتر از هر تیم دیگری. تنها فرهاد توکلی دیار نیمه نهایی را از دست داده است. 6 بازیکن ایران هم به دلیل تک کارته بودن امکان از دست دادن دیدار فینال را دارند. روسیه 6 کارت زرد تا به اینجا گرفته است. تنها رومولو به دلیل دریافت کارت قرمز در دیدار برار اسپانیا نمی تواند تیمش را مقابل ایران همراهی کند. صحبت های مربیان :  محمد ناظم الشریعه: ما بازی های دوستانه زیادی را در برابر روسیه انجام داده ایم. به همین خاطر می دانیم که چگونه باید مقابل آنها بازی کنیم. برای پیروزی ما باید آرامش داشته باشیم و برنامه های تاکتیکی خود را مو به مو انجام دهیم.
سرمربی روسیه: فتح جام جهانی کار بسیار سختی است و روسیه فرصت تکرار نشدنی برای رسیدن به جام دارد. ما باید به لحاظ روحی و روانی خود را آماده انجام این کار بزرگ کنیم. می توانیم به قهرمانی برسیم، اما بازی مرحله نیمه نهایی سخت است. ایران تیمی سرسخت است که با تکیه بر شانس به این مرحله رسید. تمایل به فتح جام جهانی می تواند روسیه را به موفقیت در این بازی برساند. قهرمانی در این رقابت ها رویای دیرینه روسیه است.»   منبع : فدراسیون فوتبال 
 