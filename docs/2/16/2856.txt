آمریکا مجوز فروش هواپیما به ایران را صادر می کند
 تامین مالی 10 میلیارد دلاری قرارداد ایرباس از سوی یک شرکت لیزینگی  &nbsp;    &nbsp;اصغر فخریه کاشان، معاون وزیر راه ایران گفت ایران انتظار دارد که وزارت خزانه‌داری آمریکا تا پایان این ماه مجوزهای فروش هواپیما به ایران را ضمانت کند که این اقدام مسیر را برای تکمیل خرید بیش از 200 هواپیما از شرکت‌های بوئینگ و ایرباس هموار خواهد کرد. ایران تلاش می‌کند تا ناوگان هواپیمایی فرسوده خود نوسازی کند و در ماه ژوئن توافقی برای خرید 80 هواپیما از بوئینگ و لیزینگ 29 هواپیمای دیگر امضا کرد اما این توافق تاکنون تحت فشار قانون‌گذاران آمریکا از طریق قوانین مختلف برای محدود کردن این فروش نظیر محدود کردن مجوز وزارت خزانه‌داری آمریکا، قرار گرفته است. این معامله پس از توافق 27 میلیارد دلاری با ایرباس برای خرید 118 هواپیما صورت گرفت. 10 درصد جت‌های ایرباس دارای قطعات آمریکایی است از اینرو نیازمند مجوزهای صادراتی این کشور است. فخریه کاشان ادامه داد: «آمریکا باید قبلا این مجوزها را صادر می‌کرد اما این کار را نکرد.» وی افزود آنها توسط اداره کنترل دارایی‌های خارجی وزارت خزانه‌داری آمریکا ضمانت خواهند شد. وی توضیح داد ایران توافقی با یک شرکت لیزینگ برای تامین مالی 10 میلیارد دلاری در قرارداد ایرباس توافق کرده است و این قرارداد طی چند روز آینده امضا خواهد شد. وی نام و ملیت این کشور را فاش نکرد. ارزش توافق ایران با بوئینگ هنوز نهایی نشده و مذاکرات ادامه دارد. وی تصریح کرد: «آخرین پیش‌بینی ما این است که تا پایان سال شمسی (مارس 2017)، ما قطعا تعدادی از این هواپیماها را خواهیم دید هم ایرباس و هم بوئینگ وارد ایران می‌شوند.»    منبع: Fars News Agency