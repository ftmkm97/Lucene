حقوق های نجومی مصداق حق الناس است
 رئیس شورای سیاست گذاری ائمه جمعه در ادامه احترام به حق الناس را یکی دیگر از درس های عاشورا برشمرد و ادامه داد: اموال بیت المال، حقوق های نجومی و استفاده های نامطلوب حق الناس است که باید به آن توجه کرد. بخش سیاست تبیان     به گزارش تبیان به نقل از&nbsp;باشگاه خبرنگاران جوان؛&nbsp;حجت الاسلام سیدرضا تقوی رئیس شورای سیاستگذاری ائمه جمعه کشور طی سخنان پیش از خطبه های نماز جمعه امروز تهران، به فرازهایی از درس عاشورای امام حسین(ع) پرداخت و اظهار داشت: کسی که با مردم شفاف صحبت کند مردم بهتر می توانند در میدان مبارزه شرکت کنند و خالص را از ناخالصی جدا می کنند. 
 رئیس شورای سیاستگذاری ائمه جمعه کشور&nbsp;با اشاره به درس های واقعه عاشورا ادامه داد: این شفافیت همان سیره پیامبر(ص) است. زمانی که تلاش مشرکان برای متوقف کردن فعالیت های پیامبر(ص) به نتیجه نرسید، دست به معامله در پرستش بردند که پیامبر فرمودند به هیچ وجه معامله در پرستش نکرده و با کفر و شرک سازش نمی کنیم.
 
  وی با بیان اینکه باید جلوی هنجارشکنان را گرفت و آن ها را از منکر &nbsp;نهی کرد، افزود: امر به معروف و نهی از منکر یعنی احساس مسئولیت به سرنوشت کلی جامعه داشتن که هر کس فکر کند من هم در این سرنوشت شریک هستم. 
 حجت الاسلام تقوی&nbsp;تصریح کرد:&nbsp;ما باید در جامعه نسبت به جریان های اجتماعی عکس العمل داشته باشیم. برخی می گویند در جامعه آزاد هستیم و دلمان می خواهد هرگونه که می خواهیم در خیابان بگردیم؛ خیر اینگونه نیست اینجا یک مکان عمومی است و جامعه مربوط به همه است. کسی حق ندارد بگوید من دلم می خواهد و آزاد هستم. جامعه عمومی حق همه مردم است، خانه به عنوان یک مکان خصوصی برای شما است. لذا امر به معروف و نهی از منکر در راستای همین موضوع است که در درجه اول کسانی که رعایت می کنند را تشویق کنیم تا خوبی و تقوا رعایت شود و جلوی کسانی را هم که هنجارشکن هستند بگیریم. 
  رئیس شورای سیاست گذاری ائمه جمعه در ادامه خاطر نشان کرد: امر به معروف و نهی از منکر یعنی احساس مسئولیت نسبت به سرنوشت جامعه و خوبی ها، و اظهار تنفر نسبت به بدی ها. لذا باید با بیان تذکر داده شود. فلسفه قیام عاشورا چیزی جز امر به معروف و نهی از منکر نیست، پس باید فضای کسب و کار را متناسب با قوانین شرعی کنیم. هیئتی ها هم بدانند که آقا و مولایشان به خاطر این امر به معروف و نهی از منکر قیام کرد. پس این را فراموش نکنند. 
 وی عدم سازش حق با باطل را از دیگر درس های نهضت عاشورا عنوان کرد و یادآور شد: حق هیچگاه با باطل سازش ندارد این در واقع همان درس کربلا است و باید به آن توجه داشته باشیم. 
 رئیس شورای سیاست گذاری ائمه جمعه&nbsp;در ادامه احترام به حق الناس را یکی دیگر از درس های عاشورا برشمرد و ادامه داد: اموال بیت المال، حقوق های نجومی و استفاده های نامطلوب حق الناس است که باید به آن توجه کرد.&nbsp; 
 حجت الاسلام تقوی&nbsp;در بخش پایانی سخنانش خاطر نشان کرد: یکی دیگر از درس های نهضت عاشورا و قیام حسینی که باید به آن توجه ویژه ای داشته باشیم، حمایت از ولایت و رهبری است. عاشورایی ها ولایتمدارند و از ولی و رهبرشان با تمام قوت حمایت می کنند. این درس عاشورایی تا به امروز در جامعه ما دنبال شده و همه پشت سر رهبری همچنان قدرتمند این درس و حمایت را از امام حسین (ع) آموخته اند.     منبع : خبرگزاری باشگاه خبرنگاران