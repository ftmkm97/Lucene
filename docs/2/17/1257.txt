پیروز انتخابات 96 کیست؟!
 دبیرکل جبهه پیروان خط امام و رهبری گفت: اگر مدیر اقتصادی قدرتمند و شناسنامه داریوارد انتخابات ریاست جمهوری سال آینده شود، احتمال پیروز رقابت خواهد شد. بخش سیاست تبیان   برنامه ریزی های ابتدایی و دیدار سران احزاب با نامزدهای احتمالی انتخابات ریاست جمهوری دوازدهم هرچند کم رنگ اما از هم اکنون شروع شده است، تحلیلگران و رسانه ها نیز بی کار ننشسته و به دنبال اثرگذاری بر این میدان بزرگ انتخاباتی در کشور هستند.&nbsp; محمدرضا باهنر از کسانی است که این روزها بروز و ظهور رسانه ای ویژه ای دارد و به نظر می رسد از فعالین عرصه انتخابات سال آینده باشد.
در این گفتار به سراغ دبیرکل جبهه پیروان خط امام و رهبری رفته ایم. متن این گفتگو را در ادامه می خوانید.&nbsp; برخی معتقدند در انتخابات آتی فضای رقابت اصولگرا و اصلاح طلب بیش از گذشته شکسته خواهد شد و افراد آرای مردم را نمایندگی خواهند کرد ؛ لطفاً نظر خود را در این خصوص بفرمائید. باهنر: این یک مشکل همیشگی در انتخابات کشور ماست و ریشه آن نیز این است که چند حزب شناسنامه دار و صاحب موضع در این کشور نداریم . اصولاً در کشور ما جناح ها و جریان ها با یکدیگر رقابت می کنند و این جریان ها هم هرکدام حزب های متعدد دارند برخی از آن ها در زمان انتخابات ائتلاف های بزرگ تشکیل می دهند. اما همه بازیگران سیاسی در کشور این ها نیستند، یکسری افراد هستند که مستقل وارد میدان می شوند و رقابت می کنند و قاعدتاً انتخابات آتی نیز از این امر مستثنا نیست اما عموماً در جریان انتخابات چون ممکن است در درون جریان ها اختلافاتی وجود داشته باشد همواره تلاش می شود که این اختلافات به حداقل برسد. داشتن احزاب برای همین است شاید یکی از روش های خوب این است که از همین الان باید سراغ عده ای برویم و بگوییم که در انتخابات شرکت نکنند نه اینکه برویم و بگوییم که شرکت کنید. در انتخابات شهرهای بزرگی همچون تهران دو جریان تقریباً با یکدیگر رقابت می کنند و اگر 10 دوره مجلس را درجایی مانند تهران مرور کنید ظرف 10 دوره مجلس اگر نمایندگان تکراری را کنار بگذاریم شاید 200 نفر در تهران نماینده شدند که از این تعداد شاید 5 نماینده توانستند به صورت مستقل وارد مجلس شوند و همواره افرادی که در لیست بوده اند توانسته اند وارد مجلس شوند گاهی رأی آوری در تهران 30-هیچ گاهی اوقات هیچ-30 و گاهی نیز ترکیبی از دو جریان می شود، اما&nbsp; عملاً در تهران مستقل ها رأی ندارند. بنابراین در انتخابات ریاست جمهوری رأی آوری به چه صورت خواهد بود؟ باهنر: در انتخابات ریاست جمهوری فضا متفاوت است چراکه اشخاص اول تصمیم می گیرند بعد جریانات و احزاب از بین اشخاص سعی می کنند فردی را انتخاب کنند ، یعنی انتخابات ریاست جمهوری برژس انتخابات مجلس است. بعضی احزاب موفق می شوند که افراد مدنظر خودشان را به حداقل افراد و درنهایت به یک فرد برسانند که ابن حزب ها قاعدتاً برگ برنده دارند و گاهی برخی تشکل ها نمی توانند به چنین مسئله ای برسند، کما اینکه در سال 92 ما این مشکل را داشتیم و 4 نفر از کاندیداها منتسب به جریان اصولگرایی بودند که اگر بنا داشتیم به آن ها بگوییم کاندید نشوید، می گفتند که ما به صورت مستقل شرکت کرده ایم و ربطی به جریانات نداریم ؛ این مشکل اصولاً در فعالیت های سیاسی در کشور ما وجود دارد . بارها گفته ام که از آینده نظام مردم سالار دینی بدون داشتن چند حزب مقتدر و شناسنامه دار و چارچوب دار، نگران هستم&nbsp; و فکر می کنم بالاخره ما باید به سمت یک انتخابات کاملاً حزبی برویم. انتخابات حزبی نیز چند فاز دارد، یک فاز را با همین قوانین موجود می شود انجام داد یک فاز را باید برخی قوانین را اصلاح کنیم و در آخر نیز برخی مسائل در قانون اساسی باید اصلاح شود که بتوانیم انتخاباتی کاملاً حزبی برگزار کنیم. چقدر این احتمال وجود دارد که حسن روحانی در سال 96 گزینه اصلاح طلبان باقی بماند؟ باهنر: این مسئله صد درصد است. فکر می کنم اصلاح طلبان از روحانی عبور نمی کنند یعنی نه می توانند عبور کنند و نه اراده ای برای این کاردارند و شاید درست هم تصمیم می گیرند ، اگر من نیز جای آن ها بودم حتماً از گزینه روحانی عبور نمی کردم چراکه وی فردی است که فعلاً رئیس جمهور است و یک دوره دیگر نیز حق دارد که رئیس جمهور باشد و در اشتهار و میزان رأی از کاندیدهای جدیدی که می خواهند تازه وارد میدان شوند، چند قدم جلوتر خواهد بود و به همین دلیل معتقدم که اصلاح طلبان از روحانی عبور نمی کنند. اصلاح طلبان معتقدند که امکان دارد شورای نگهبان رأی مثبت به حسن روحانی ندهد؟ نظر شما در این خصوص چیست؟ باهنر: تصورم این است که حرف زدن هایی از این جنس یک مقدار رفتن به استقبال مظلومیت است و یا یک نوع پیشگیری قبل از موعد است .&nbsp; تصورم این نیست که چنین اتفاقی رخ دهد و شاید هم این شایعه را برخی از اصلاح طلب های تند و یا دوستان تند رئیس جمهور آغاز کرده اند تا هم مظلوم نمایی کرده و هم آراء وی را بیشتر کنند و هم به قول علما دفع دخل مقدر کنند که اگر احتمال این مسئله (عدم تائید صلاحیت روحانی در انتخابات ریاست جمهوری)وجود دارد نیز از الآن درباره آن صحبت کنند ولی تصورم این نیست که چنین اتفاقی رخ دهد.   در مصاحبه تان با وطن امروز گفته بودید که معتقدید آقای روحانی اصلاح طلب نیست ولی گزینه اصلاح طلبان خواهد بود&nbsp; آیا معتقدید وی نماینده گفتمان توسعه است و اصلاح طلبان نمایندگی آزادی را در بین گفتمان ها دارند ؟ به نظر شما در رقابت با اتحاد گفتمان توسعه و گفتمان آزادی چه گفتمانی می تواند رقابت خوبی داشته باشد؟ باهنر: ما اگر مقداری فراتر از نظام جمهوری اسلامی ازلحاظ زمانی حرکت کنیم و نگاهی به تاریخ 100 سال اخیر کشورمان داشته باشیم متوجه این مسئله می شویم که استقلال و آزادی و رفاه و توسعه هر از چند گاهی علیه یکدیگر پررنگ می شود. در واقع قانون اساسی کشور اصلی دارد که آزادی و استقلال را در کشورمان نهادینه کرده و مدافع استقلال و آزادی و محافظ آن است تا جایی که می گوید حتی به بهانه استقلال نمی توانیم آزادی های مردم را محدود کنیم و یا به بهانه آزادی خواهی نمی توانیم استقلال کشور را مخدوش کنیم که هر یک از این مسائل به عنوان مطالبات طبیعی نوع بشر است یعنی نه&nbsp; برای انقلابیون و مردم ما که انقلاب کردند بلکه این مسئله جزء حقوق حقه هر انسانی است. اگر مدیران اقتصادی قدرتمند و شناسنامه دار باشند شانس بیشتری دارند، البته همین الان نیز افرادی داریم که مدیران بنگاه های اقتصادی بزرگ هستند. یک حکومت هر مقدار بتواند از این دو واژه بیشتر دفاع کند، قاعدتاً مقبولیت بیشتری می تواند بین مردم خود داشته باشد و کسانی که می خواهند آن ها را مخدوش کنند قاعدتاً باید تکیه گاه خود را از مردم برداشته و روی سرنیزه قرار دهند. حکومت هایی که می خواهند حکومتشان با مخدوش کردن آزادی مردمشان ادامه پیدا کند، تکیه گاهشان از روی دوش مردم برداشته شده و به سرنیزه منتقل می شود و کسانی که می خواهند حکومت خودشان را با فروش استقلال کشور حفظ کنند، همان حکومت هایی هستند که امروزه در خاورمیانه داریم که استمرار حکومت خودشان را به بهای استقلال کشورشان حفظ می کنند اما در ایران هیچ کدام از این ها به تنهایی نمی تواند جواب دهد، درحالی که هیچ کدام از آن ها متضاد یکدیگر نیستند و حتی می توانند باهم جمع شوند. به عبارت دیگر توسعه، استقلال و آزادی جزء مطالبات اولیه و به حق شهروندان است و هر کس بتواند توأمان این را عرضه کند قاعدتاً می تواند دست برتر داشته باشد. نمایندگی از گفتمان عدالت می تواند دست برتر را برای کاندیدا داشته باشد؟ باهنر: حتماً. مردم غیر از آنکه از نداشتن رنج می برند از ظلم در توزیع امکانات رنج بیشتری می برند. البته این امکانات و رفاه هم مسئله ای نسبی است یعنی نمی توان گفت که رفاه صفر یا رفاه اوج چیست. یک زمانی اگر مردم در روستاها آب آشامیدنی سالم پیدا می کردند می گفتند که مرفه هستند، یک زمانی با داشتن آموزش حداقلی در روستاها راضی بودند ولی یک زمانی است که مردم همه این موارد را دارند ولی چون سرعت اینترنتشان بالا نیست، ناراضی هستند نمی گویم این حق مردم نیست این هم حق مردم است ولی مطالبات مردم حد ندارد و درست هم همین است چراکه همیشه انسان باید از روز قبل خود جلوتر باشد چه یک حکومت چه یک طایفه و چه یک فرد اگر به سکون برسد اول گندیدنش است. می توان از هم اکنون نماینده گفتمان عدالت را پیش بینی کرد؟ باهنر: قاعدتاً باید این بحث ها را جلو برد و شعارهای محوری جناح ها را پیدا کرد و اینکه چه کسانی می خواهند خودشان وارد میدان شوند را کشف کرد، بنابراین الآن هر چه هست ظن و گمان و شایعه است و برخی هم هستند که هر روز باید اعلام کنند که ما کاندید نیستیم. در مواضع چند وقت اخیرتان عنوان کردید که راهبری سیاسی و کار تشکیلاتی را بر بازیگری سیاسی ترجیح می دهید و به نظر می آید که این مسئله یک اتفاق خوبی است که نشان دهنده شکل گیری یک کار اصولی است، آیا معتقدید که این کار اصولی را دیگر فعالین سیاسی اصولگرا هم باید انجام دهند و خودشان را در جایگاه یک فرد در تشکیلات ببینند؟ باهنر: ازلحاظ محتوایی که حتماً طرفدار این حرف هستم و معتقدم باید این اتفاق رخ دهد اما این محتوا کاملاً به وجود نمی آید مگر اینکه شکل قضیه درست شود . در واقع&nbsp; اگر شکل فعالیت های سیاسی مان تبدیل به یک شکل قانونمند حزبی شود آن زمان معلوم می شود چون اگر قرار باشد عده ای تنها بازیگر سیاسی باشند و فعال سیاسی نباشند، خطشان از فعالان سیاسی جدا می شود الآن چون این ظرف وجود ندارد اگر مظروفی هم وجود داشته باشد نمی داند در کدام ظرف باید قرار بگیرد. در حال حاضر بیش از 400 مجوز حزب توسط وزارت کشور صادرشده است که 80 درصد این مجوزها تنها روی کاغذ نوشته شده است که شاید یک زمانی بتوان از آن استفاده کرد ولی امروزه هیچ آثار بیرونی ندارند، حدود 80 تشکیلات سیاسی هم هستند که مجوز گرفتند که شاید 10 تا 15 تای آن ها فعالیت سیاسی&nbsp; و سایت و ارگان خبری داشته باشند و در ایام انتخابات و غیر انتخابات فعالیت کنند، مابقی یا زمان انتخابات فعال می شوند و یا اصلاً وجود ندارند؛ این رویه را نمی توان سازمان حزبی تلقی کرد چراکه سازمان حزب زمانی است که 2 یا 3 حزب شناسنامه دار داشته باشیم. عنوان کردید که قطعاً آقای روحانی و اصلاح طلبان در انتخابات حضور فعال خواهند داشت، وجوه شاخص فردی که می تواند با این جریان و آقای روحانی رقابت کند، چیست؟ باهنر: مردم درهرصورت همواره از هرکسی مطالباتی را دارند شاید این حرف خوبی نباشد ولی واقعیت دارد که انتخابات ریاست جمهوری ما عموماً در هیجانات شکل می گیرد نه در برنامه ها، واقعیت ها و مدیریت ها و این نقطه ضعفی است که واقعیت دارد. امنیت که جزء اولین و قدیمی ترین و اصلی ترین مطالبات همه انسان ها است تنها زمانی که وجود نداشته باشد، مهم تلقی می شود . یک زمانی رئیس دولت اصلاحات واژه ای را به نام جامعه مدنی گفت جالب است که این جامعه مدنی تا 7 یا 8 سال بر سرش بحث بود، عده ای می گفتند جامعه مدنی یعنی مدینه النبی و عده دیگر می گفتند مدینه فاضله ارسطو و عده ای نیز می گفتند مدینه لائیک، درحالی که جامعه مدنی خودش تنها یک واژه بود ولی برداشت های متفاوت و بعضاً متضادی از آن می شد و تازه این واژه توسط کسی به کار گرفته شده بود ولی تعریف جامعی از آن ارائه نمی شد. یا به طور مثال کسی می گوید حزب الله، یکی حزب اللهی را در اوج قانون شکنی تعریف می کند و دیگری در اوج قانون مداری، حزب اللهی یک واژه است ولی هرکسی از ظن خودش تعریف می کند و گاهی همین واژه ها رأی آور می شود و کسی که می گوید عدالت یک مقدار رأی می آورد و کسی که می گوید آزادی یک میزان دیگری رأی می آورد درحالی که نه کسی که می گوید آزادی محدوده آزادی هایی که در ذهنش هست را درست تعریف می کند و نه کسی که می گوید عدالت می تواند&nbsp; درست آن را تعریف کند به همین دلیل است که ما می بینیم برخی از این واژه ها در همه دولت ها وجود داشته است. به طور مثال مفاسد اقتصادی در کشور ما در برخی جاها ساختاری شده است و مشکل قانون، مقررات، هوای نفس و ... دارد و موقعی هم که فساد اقتصادی بیرون می آید سیاسیون می خواهند آن را گردن رقیب خود بیندازند ولی وقتی که دنبال می کنیم می بینیم که هم در آن جناح برخی از افرادشان فساد اقتصادی داشته اند و هم در این جناح و اصولاً این مسئله را سیاسی کرده اند و زیر یک پرچم سیاسی مخفی شده اند تا برای خود حاشیه امن درست کنند. درواقع این حاشیه امن را کسی که قصد تخلف دارد، می خواهد چراکه فردی که می خواهد به طور قانونی کاری را انجام دهد به دنبال حاشیه امن نیست. ما عموماً به دوستان خود می گوییم که در یک مسئله که همان فساد اقتصادی است متحد شویم و با آن مبارزه کنیم و اصلاً تصور نکنیم که فساد اقتصادی برای ما یا رقیبمان است . نباید به دنبال این باشیم که تا یک فساد اقتصادی ایجاد می شود برچسب حزب رقیب به آن بزنیم اما متأسفانه این اتفاق همیشه می افتد. در بحث حقوق های نجومی عده ای دنبال این بودند که این حقوق ها در دولت نهم و دهم بوده یا در دولت یازدهم؛ در حالی که در هر سه دوره بوده و قطعاً کسانی که از این مسئله سوءاستفاده کردند نه علاقه ای به دولت نهم و دهم دارند و نه علاقه ای به دولت یازدهم بلکه علاقه آن ها به حقوق های نجومی بوده است. نسبت به بحث واگذاری املاک نجومی در شهرداری هم که البته واقعیت آن را هنوز نمی دانم و آن را دنبال نیز نکردم معتقدم هیچ فرقی نمی کند چه کسانی این املاک را گرفته اند یعنی اگر فردی منتسب به جریان اصولگرایی این املاک را گرفته باید با آن برخورد شود و اگر فردی از جریان اصلاح طلبی نیز در این مسئله بوده باید با آن برخورد شود. قطعاً اصلاح طلبان کشور را مفسد اقتصادی نمی دانم، ظلم است اگر بگوییم آن ها مفسد اقتصادی هستند آن ها صرفاً رقیب ما هستند؛ پس ولی اگر در جریان اصولگرایی کسی به این نتیجه رسیده که کل اصلاح طلبان مفسد اقتصادی هستند ظلم بزرگی است و برژس این مسئله نیز وجود دارد و اصلاح طلبان نیز نباید این تصور را داشته باشند. فرضاً فردی از دوستان و نزدیکان شما می خواهد کاندیدای ریاست جمهوری باشد، با نگاه به 3 سال فعالیت دولت روحانی و شرایط روز کشور، باید محل بحث را به کدام سمت ببرد که بتواند رأی آوری داشته باشد؟ باهنر: انتخابات برای شادابی و طراوات کشور است و این واژه دعوا مناسب نیست. اما مردم از مسئولان خود یکسری خواسته های روشن و یکسری خواسته های نانوشته و ناگفته دارند، مسئله پاک دستی، پاک چشمی و مسائلی مانند وفاداری به نظام جزء مطالبات اصلی مردم است اما در مورد کارآمدی افراد باید بگویم که پارامترهای بسیار زیادی وجود دارد تا فردی بتواند کارآمد شود. به طور مثال در جریان قهرمانی در ورزش یک نفر تا بخواهد قهرمان شود علاوه بر همه تلاش هایی که می کند و همه کسانی که مراقبش هستند باید موبه مو مقررات حاکم بر ورزش مربوطه را رعایت کند. همین المپیکی که اخیرا برگزار شده شاید بیش از 100 هزار رقابت در آن اتفاق افتاد و در این میزان رقابت 2 یا 3 داور عمدا یا سهوا قضاوت ناعادلانه انجام دادند و تنها همین 3 عدالت ناعادلانه در همه دنیا پررنگ شد، در حالی که صدها هزار داوری در المپیک انجام شد ولی اینقدر مقررات جدی و خشن و بدون تعارف است که آن چند داوریِ ناعادلانه پررنگ شد و شاید برای همه قهرمانی یک فرد در المپیک چندان مهم نباشد. حال یک نفر می خواهد رئیس جمهور شود و یک کشور 70 میلیونی با همه فرصت ها و تهدیدها و امکاناتش را مدیریت کند، حال این فرد چطور باید شناسایی شود که مشخص شود توان اداره حکومت را دارد یا خیر. اگر فقط وی فرد خوب و متدینی باشد کافی است ؟ البته متدین و خوب حتما باید باشد ولی اصلا کافی نیست، اینکه فقط تحصیلات داشته باشد کافی است؟ قطعا باید همه این موارد را داشته باشد ولی هیچ کدام کافی نیست اینکه من این همه اصرار دارم که جریانات باید حزبی شوند، طبیعتا یک حزب 10 هزار، 100 هزار نفره و چند میلیون نفره 4 سال کار می کند و افرادش را ازهر لحاظ&nbsp; تمرین می دهد و بالا می برد و به مرحله یک هشتم که هیچ یک چهلم نهایی می رساند. &nbsp;آمریکا چند ماه دیگر انتخابات ریاست جمهوری دارد، در این کشور 2 حزب پرقدرت وجود دارد که از هر حزب روز اول 20 کاندیدا معرفی می شود ولی در نهایت یک نفر تعیین می شود حال عده ای می گویند چرا اصولگرایان 5 کاندیدا دارند، این اشکالی ندارد حتی اگر 20 کاندیدا باشند هم اشکالی ندارد ولی در نهایت باید تنها یک نفر بماند و نماینده حزب اصولگرا و اصلاح طلب در فینال با یکدیگر مسابقه دهند. اینکه می گویید یک رئیس جمهور چه مشخصه هایی باید داشته باشد متاسفانه باید بگویم که مشخصه رای آوردن با مشخصه مدیریت در بسیاری از موارد با یکدیگر تطبیق ندارد و این یکی از مشکلات اساسی ماست . آقایان و خانم هایی که در مجلس انتخاب شدند آدم های خوبی هستند ولی افراد بسیاری در کشور داریم که لیاقت حضور در مجلس را دارند که بخاطر وجود دعواهای جنجالی و تخریبی حوصله ورود به عرصه انتخابات را ندارند. بعضا فردی که حس می کنیم مناسب ریاست جمهوری است نه تنها وارد میدان نمی شود بلکه باید کلی هم از وی خواهش کنیم که حاضر به ورود به عرصه انتخابات شود و این وضعیت به سامانی نیست. فردی که می خواهد وارد رقابت شود، باید به چه موضوعی در همان فضای هیجانی تاکید کند که بتواند به عنوان رقیب اصلی جریان اصلاح طلبی معرفی شود؟ باهنر: واقعیت امروز این است که مردم عدالت و رفاه می خواهند ولی یکسری مطالبات ناگفته وجود دارد که مردم اصلا مطالبه هم نمی کنند. امنیت که جزء اولین و قدیمی ترین و اصلی ترین مطالبات همه انسان ها است تنها زمانی که وجود نداشته باشد، مهم تلقی می شود اما الان که امنیت وجود دارد اگر از مردم بپرسیم اولین مطالبه شما چیست شاید از 100 نفر یک نفر هم به امنیت اشاره نکند چرا که امنیت وجود دارد اما اگر یک ترقه در تهران منفجر شود مردم همه مطالبات را کنار می گذارند و به امنیت اشاره می کنند بنابراین فردی که می خواهد رئیس جمهور شود باید هم مطالبات بالقوه&nbsp; و هم مطالبات بالفعل مردم را جواب دهد . امروزه مطالبات بالفعل مردم رفاه و عدالت است. عدالت جامع تر از عدالت اقتصادی است؛ امروزه نیاز مردم بیشتر معطوف به عدالت درمانی، آموزشی، اقتصادی، سرمایه گذاری و فرصت های شغلی است و باید جلوی فساد اقتصادی گرفته شود البته شاید فساد اقتصادی عدد بالایی نباشد، مثلا در بحث حقوق های نجومی اگر رقم را خیلی هم بالا ببریم یک هزارم بودجه کشور هم نمی شود ولی یک هزارم که هیچ یک میلیون بودجه کشور هم باشد، فساد محسوب می شود و مردم را ناراحت می کند.   در مجلس هفتم و شورای شهر دوم جریان اصولگرایی با چهره های جدید پیروز موفق انتخابات شدند، در انتخابات آینده نیز می تواند چنین اتفاقی رخ دهد؟ باهنر: معتقدم افرادی که در گذشته کاندیداهای ریاست جمهوری شدند و موفق نشدند دیگر مردم توجهی به آن ها نمی کنند. در انتخابات مجلس نیز فردی که در دوره های اول تا هشتم مثلا رای کمی بیاورد ولی در دوره نهم نماینده شود، کم داریم ما اینگونه افراد را یا اصلا نداریم و یا اگر هم داریم بسیار اندک هستند. ممکن است امروز فردی در حوزه انتخابیه اش دوم شود ولی در دوره بعد مردم به وی رای دهند ولی اگر 6 بار در انتخابات شرکت کرد و دوم شد دفعه بعد دیگر مردم به آن فرد رای نمی دهند از این رو حس می کنم خیلی از کاندیداهایی که تا الان مطرح بوده اند نباید در انتخابات شرکت کنند، ضمن اینکه برای آنها احترام هم قائل هستم و بعضی از آنها را واقعا برای ریاست جمهوری لایق می دانم . هم مخالفان احمدی نژاد خیلی شاد نباشند و هم موافقان وی خیلی ناراحت نشوند بالاخره یک مصلحتی در کشور بوده و تشخیص هم داده شده و ما نیز کاملا حس می کنیم که ریشه های این مصلحت چیست . در انتخابات ریاست جمهوری و مجلس دو وجه وجود دارد یکی اینکه کاندیدا باید لیاقت داشته باشد و دومی اینکه در میان مردم از محبوبیت برخوردار باشند؛ ممکن است فردی لایق باشد ولی مردم دوستش نداشته باشند بنابراین قطعا اگر بشود از بین چهره جدیدی که قبلا در انتخابات ریاست جمهوری شرکت نکرده است، انتخاب کنیم، خوب است، البته چهره جدید به معنی چهره گمنامی که تا به حال در فعالیت های سیاسی اصلا حضور نداشته و ظرف 35 سال گذشته نه قهرمان جنگ بوده و نه قهرمان اقتصادی و فرهنگی و... نیست ولی فردی که در رقابت های انتخاباتی تا به حال حضور نداشته اگر در انتخابات شرکت کند احتمال می دهم که شانس برنده شدنش بیشتر باشد. قهرمانان کدام یک از عرصه هایی که عنوان کردید قدرت بیشتری دارند؟ باهنر: اقتصادی. اگر مدیران اقتصادی قدرتمند و شناسنامه دار باشند شانس بیشتری دارند، البته همین الان نیز افرادی داریم که مدیران بنگاه های اقتصادی بزرگ هستند ولی موفق نیستند البته افراد خوب و دست پاک و دلسوز و متدین هستند ولی نتوانستند قهرمان باشند. اگر شرایطی را فراهم کنیم که تیمی مرکب از افراد موفق مثلا بهداشت و درمان، مسکن، سیاست خارجی و ... تشکیل دهیم و کسی که شاید در قله هم نباشد ولی از سوی تیم مورد قبول باشد، راس گروه قرار دهیم می توانیم با چنین مدلی موفق شویم؟ آیا این مدل متصور شرایط فعلی انتخابات است؟
 باهنر: قابل تصور است ولی کابینه کامل را نمی توان چید.برخی از اینها هم هستند که نیاز به رای اعتماد مجلس دارند و یک کاندیدای ریاست جمهوری از الان نمی تواند بگوید که به طور مثال وزیر مسکنش کیست چرا که در نهایت باید با مجلس تعامل کند ؛ من هم در دولت اصلاحات، هم دولت احمدی نژاد و هم دولت روحانی گفتم که 3 عنصر هستند که اگر اینها هماهنگ و مقتدر باشند بخش عمده ای از مشکلات اقتصادی کشور را می توانند حل کنند، این 3 عنصر یکی رئیس سازمان برنامه و بودجه، رئیس بانک مرکزی و سومی هم وزیر اقتصاد است، خیلی از وزرای دیگر هم هستند اما اقتصاد کلان کشور دست این فردی است که گفتم و اگر این 3 فرد با یکدیگر هم موضع، هم گفتار و همراه نباشند برای خود دولت مشکل ایجاد می کنند چه برسد به مردم و مجلس و ... البته کاندید ریاست جمهوری می تواند بگوید که تیم اقتصادی اش چه کسانی هستند و حتی معاون اول خودش را نیز می تواند معرفی کند چرا که معاون اول نیاز به رای اعتماد ندارد و کاندیداها باید حداقل معاون اول و مسئول سازمان برنامه و بودجه را معرفی کنند تا فعالان اقتصادی بتوانند قضاوت عادلانه تری را درباره داشتن یک تیم اقتصادی موفق در دولت داشته باشند. در اصولگرایان نیز می تواند این اتفاق رخ دهد؟ باهنر: پیشنهاد خوبی است و تلاش می کنیم. نهی رهبری درباره احمدی نژاد به رای آوری روحانی کمک کرد؟ باهنر: خیر. احمدی نژاد در بین اصولگرایان دو جبهه دارد. قبلا نیز گفتم هم مخالفان احمدی نژاد خیلی شاد نباشند و هم موافقان وی خیلی ناراحت نشوند بالاخره یک مصلحتی در کشور بوده و تشخیص هم داده شده و ما نیز کاملا حس می کنیم که ریشه های این مصلحت چیست و اگر احمدی نژاد می آمد و می ماند حتما همه اصولگرایان روی وی تفاهم نمی کردند، نمی گویم حمایت نمی کردند شاید بخشی از اصولگرایان نیز از وی حمایت می کردند ولی حتما یک وحدت جدی در اصولگرایان ایجاد نمی شد بلکه یک تفرقه ایجاد می شد و الان که احمدی نژاد نیست احتمال وحدت بیشتر شده نه اینکه وحدت صددرصد باشد خیر ولی اینکه کسی فکر کند با رفتن احمدی نژاد آرای روحانی بیشتر شد، اینگونه نیست چرا که کسانی که به احمدی نژآد رای می دادند قطعا در هیچ حالتی به روحانی رای نمی دهند ولی معتقدم جناح رقیب روحانی مستحکم تر می شود. در صحبت هایتان گفتید اگر تعدد کاندیدها وجود داشته باشد ایرادی ندارد؟ باهنر: این را نگفتم. گفتم اگر پیش از انتخابات تعدد کاندیدها وجود داشته باشد اشکالی ندارد ولی اتفاقا وقتی به انتخابات می رسیم باید یک فرد مطرح باشد و اشکال این است که از اول تعدد است و در آخر نیز این تعدد می ماند و این حتما عیب است. چگونه می توان تعدد کاندیداها را در انتخابات مدیریت کرد چرا که این تجربه را داشتیم که عده ای با اسم ائتلاف آمدند ولی در نهایت نیز این اتفاق نیفتاد؟ باهنر: داشتن احزاب برای همین است شاید یکی از روش های خوب این است که از همین الان باید سراغ عده ای برویم و بگوییم که در انتخابات شرکت نکنند نه اینکه برویم و بگوییم که شرکت کنید و باید همین افرادی که مظان کاندیداتوری هستند را بگوییم که در انتخابات شرکت نکنند چرا که اگر فردی وارد میدان شود و تا یک ماه مانده به انتخابات در این میدان باقی بماند آن وقت کنار گذاشتن آن فرد سخت می شود؛ جریانی که گفتم در حزب اتفاق میفتد چرا که حزب مقررات دارد و افراد درحزب حتی تا نیمه نهایی انتخابات نیز شرکت می کنند ولی در مرحله نهایی کنار می روند به طور مثال در مرحله نیمه نهایی انتخابات آمریکا کلینتون با سندرز رقابت کرد و کلینتون برنده شد، دراین قضیه با وجود آنکه سندرز تا یک هفته ناراحت بود ولی بالاخره بیانیه داد و از کلینتون دفاع کرد چرا که چاره ای نداشت و مقررات حزبی اینطور حکم می کرد اما اینجوری که جریان ها در کشور ما فعال هستند تا زمانی که جریان حزبی از کسی حمایت می کند آن فرد نیز در عرصه حضور دارد ولی وقتی جریان گفت از انتخابات کنار بکش فرد عنوان می کند که به طور مستقل ادامه خواهد داد.    منبع : نسیم آنلاین   