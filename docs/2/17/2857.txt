توسعه همکاری ایران و آلمان در داروسازی
 همکاری دو کشور به میلیون ها بیمار امکان دسترسی به داروهای باکیفیت برای درمان دیابت نوع 2، بیماری های قلبی و عروق و اختلالات تیروئید را می دهد. بخش اقتصاد تبیان   وزیر اقتصاد ایالت هسن آلمان که در رأس هیأتی اقتصادی به ایران سفر کرده در بازدید از کارخانجات داروسازی داخلی ایران با تاکید بر ظرفیت ها و زمینه های همکاری با ایران در بخش های مختلف صنعتی و تجاری بر آمادگی صنایع دارویی ایالت هسن در گسترش روابط با داروسازان ایرانی تاکید کرد. هیات اقتصادی 40 نفره که به ریاست طارق الوزیر، وزیر اقتصاد ایالت هسن از جمعه به ایران سفر کرده اند نخستین هیات اقتصادی این ایالت هستند که پس از 10 سال به همراه وزیر اقتصاد ایالت راهی ایران شده است. سفر هیأت اقتصادی ایالت هسن آلمان که تا روز چهارشنبه 31 شهریورماه جاری ادامه دارد در چارچوب گسترش روابط اقتصادی این ایالت با کشورهای در آستانه صنعتی شدن جهان انجام می شود. بر این مبنا قرار است قدم های نخستین برای توسعه اقتصادی با نمایندگان سیاسی و اقتصادی این کشورها بررسی شود. همچنین قرار است در این سفر ارتباطات اقتصادی میان شرکت های ایالت هسن آلمان و دولت ایران که به سبب تحریم های اقتصادی علیه ایران به شدت کاهش یافته بود، از سر گرفته شده و ارتباطات اقتصادی جدید نیز بررسی و اجرایی شود هیات اقتصادی 40 نفره که به ریاست طارق الوزیر، وزیر اقتصاد ایالت هسن از جمعه به ایران سفر کرده اند نخستین هیات اقتصادی این ایالت هستند که پس از 10 سال به همراه وزیر اقتصاد ایالت راهی ایران شده است انعقاد قرارداد همکاری ایالت هسن با اتاق صنایع و بازرگانی ایران، بررسی همکاری در امور بانکی، بررسی ارسال قطعات لازم از آلمان برای صنایع خودروسازی ایران و همکاری در زمینه صنایع دارویی از برنامه های سفر وزیر اقتصاد ایالت هسن آلمان به ایران اعلام شده است. گرچه از ماه ژانویه سال جاری میلادی (2016) تاکنون صادرات ایالت هسن آلمان به ایران 15 درصد افزایش یافته، اما هنوز نرخ صادرات این ایالت به ایران به میزان قبل از تحریم ها نرسیده است روابط اقتصادی آلمان و ایران پس از پایان تحریم ها افزایش چشمگیری داشته&nbsp; به طوری که صادرات آلمان به ایران در نیمه نخست سال جاری میلادی (2016) با 15 درصد افزایش به یک میلیارد و 100 میلیون یورو رسید. به گفته مدیرعامل اتاق بازرگانی و صنایع آلمان و ایران پیش بینی می شود که صادرات آلمان به ایران در نیمه دوم سال 2016 20 تا 25 درصد افزایش خواهد داشت. روابط تجاری ایران با دیگر ایالتهای آلمان نیز رو به افزایش است به طوری که ایلزه آیگنر، وزیر اقتصاد بایرن آلمان نیز پیش از این به همراه یک هیأت اقتصادی بلندپایه ی 50 نفره به ایران سفر کرده بود. توافق بر سر افتتاح شعبات سه بانک ایرانی در مونیخ در سفر ایلزه آیگنر به ایران و دیدار او با مقام های بانکی ایران از جمله موردهای گفت وگوی او با مقامات ایران بودند. بر این اساس قرار بر آن شد شعب سه بانک خاورمیانه، سینا و پارسیان در مونیخ افتتاح شود. طارق الوزیر در بازدید از کارخانه داروسازی اکتوورکو که در زمینه انتقال دانش فنی تولید دارو با شرکت مرک همکاری دارد&nbsp; با تحسین تعهد شرکت مرک نسبت به بازار ایران گفت: شرکت دارویی آلمانی طرف قرارداد با این شرکت از سال 2001 تاکنون در حال تکمیل انتقال تکنولوژی عمده درمان ام. اس از طریق داروی ربیف است. روابط تجاری ایران با دیگر ایالتهای آلمان نیز رو به افزایش است به طوری که ایلزه آیگنر، وزیر اقتصاد بایرن آلمان نیز پیش از این به همراه یک هیأت اقتصادی بلندپایه ی 50 نفره به ایران سفر کرده بود اریک نوبیس، رئیس شرکت سلامت مصرف کنندگان شرکت مرک در اروپا، خاور میانه و آفریقا نیز گفت: شراکت ما با طرف ایرانی به میلیون ها بیمار امکان دسترسی به داروهای با کیفیت برای درمان دیابت نوع 2، بیماری های قلبی و عروق&nbsp; و اختلالات تیروئید را می دهد. در حال حاضر بسیار خرسندیم که از پیشرفت های جدید خط تولید استریل نوروبیون و ویتامین ب کمپلکس، جهت سلامت مصرف کنندگان در حوزه مراقبت های پزشکی-عصبی بازدید می کنیم. وی خاطرنشان کرد: شرکت داروسازی ایرانی از جانب مرک به تولید محصولات مورد نیاز بیماران دیابتی با نام گلوکوفاژ و همچنین اخیراً به تولید نوروبیون که یکی از برندهای معروف در حوزه مراقبت های عصبی در سطح جهان محسوب می شود، می پردازد. در آینده نزدیک هم فناوری تولید داروی کنکور برای درمان بیماری های قلبی عروقی، یوتیراکس برای درمان اختلالات تیروئید، گلوکوانس و گلوکوفاژ اکس برای دیابت نوع 2 و ربیف&nbsp; برای ام. اس را تکمیل خواهیم کرد و بدین ترتیب، شرکت مرک به&nbsp; نخستین شرکت چند ملیتی انتقال بیوتکنولوژی محصولات در ایران تبدیل خواهیم شد. نهاله نراقی، مدیرعامل شرکت دارویی اکتوورکو هم اظهار داشت: ما به عنوان صاحب امتیاز تولید شرکت مرک در ایران، می توانیم داروهای مورد نیاز مشتریان و بیماران را در اسرع وقت و با صرف کمترین هزینه فراهم کنیم. شرکت مرک هم اکنون بر آن است که فعالیت های خود در ایران را توسعه دهد که این امر منجر به دستیابی به استانداردهای بالا در صنعت دارویی می شود و امکان تبدیل شدن به یکی از قطب ها در منطقه را فراهم می کند.    منبع : پول نیوز 
 