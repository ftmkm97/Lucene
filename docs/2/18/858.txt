«آزادی مشروط» با رامبد جوان در انگلستان
 فیلم سینمایی «آزادی مشروط» در بخش اصلی جشنواره بین‌المللی فیلم کمبریج انگلستان به‌نمایش درمی‌آید. بخش سینما و تلویزیون تبیان
   &nbsp;به نقل از روابط عمومی حوزه هنری، فیلم سینمایی «آزادی مشروط» به کارگردانی حسین مهکام در بخش اصلی سی و ششمین جشنواره بین‌المللی فیلم کمبریج و در روز افتتاحیه این جشنواره به‌نمایش درخواهد آمد. داستان فیلم سینمایی «آزادی مشروط» برشی از ۷۲ ساعت زندگی خانواده‌ای است که با یک مشکل عمده مواجه است و سعی در برطرف کردن آن دارد. «آزادی مشروط» نخستین فیلم بلند سینمایی حسین مهکام در مقام کارگردان است. او تا پیش از این، نگارش فیلمنامه‌هایی را مانند «برف» و «چهارشنبه ۱۹ اردیبهشت» و… در کارنامه هنری خود ثبت کرده است. مقصود جباری تهیه‌کنندگی فیلم را برعهده دارد و بازیگرانی از جمله رامبد جوان، هنگامه قاضیانی، شاهرخ فروتنیان، حسین پاکدل، علیرضا آقاخانی، علیرضا مظفری، محمد کارت، محمدعلی کیانی، بهاران بنی‌احمدی، میثم غنی‌زاده و مهدی غفوری در این فیلم ایفای نقش کرده‌اند. سی و ششمین دوره جشنواره بین‌المللی فیلم کمبریج از ۲۹ مهر تا ۶ آبان در شهر کمبریج کشور انگلستان برگزار می‌شود. پخش بین‌المللی این فیلم به عهده‌ی موسسه‌ی سوره سینمای مهر وابسته به حوزه هنری است.     منبع: 
ایسنا 
