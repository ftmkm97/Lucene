نوحه های مذهبی در دو کتاب
 از نوحه خوانی در شوشتر تا نوحه های دستگاهی قزوین بخش کتاب و کتابخوانی تبیان &nbsp;   
کتاب «نوحه های دستگاهی قزوین» نوشته سعید افزونتر و اثر «هر طرف آواز غم» از متین رضوانی پور که شاملِ نوحه های مذهبی شهرستان شوشتر است همزمان با ایام محرم به علاقه مندان کتاب معرفی می شود.
&nbsp; 
افزونتر درباره کتاب«نوحه های دستگاهی قزوین» اظهار داشت: نوحه های دستگاهی شامل 50&nbsp; نوحه از 11 نوحه سرای پیشکسوت و مطرح استان قزوین است. همچنین این کتاب دارای یک بخش تحلیلی است و در آن سعی شده تا شاخصه های این نوع خاص از نوحه معرفی شود.
&nbsp;
نویسنده کتاب «نوحه های دستگاهی قزوین» یادآورشد: عناوینی چون اصطلاحات مورد استفاده میان دارها، تعریف دستگاه، دستگاه ساده، پاره دار، دوتایی، مژوس، تکه تکه و ناقص مورد تحلیل و بررسی قرار گرفته است. همچنین بنده برای تدوین این بخش علاوه بر بهره گیری از روش های علمی تجزیه و تحلیل، ساعت ها گفتگو با دست اندرکاران این نوع خاص از نوحه تکیه کرده ام.
&nbsp;
افزونتر تصریح کرد: در این کتاب سعی شده قالب های موسیقایی از دیدگاه موسیقی&nbsp; شناسی شرح داده شود و نکته جالب توجه در نوحه دستگاهی این است که این قالب ها منحصر به این نوع از نوحه مختص شهر قزوین است و در هیچ نوع از قالب های موسیقایی چه در حوزه دین یا موسیقی مجلسی ایرانی سابقه ندارد.
&nbsp;
«هر طرف آواز غم» نیز عنوان کتابی است از متین رضوانی پور شاملِ نوحه های مذهبی شهرستان شوشتر به همراه آوانگاری (نت نویسی) اشعار. متین رضوانی پور دربارة محتوای این کتاب گفته است: « از بهمن 1387 با همکاری هیئت رزمندگان اسلام تحقیقات وسیعی دربارة نوحه خوانی منطقة شوشتر انجام دادیم که حاصل آن تحقیقات کتاب «نوحه خوانی در شوشتر» است.»&nbsp;
&nbsp;
وی، در ادامه، هدف خود از تحریر کتاب را این گونه بیان کرد: «از آنجایی که از ابتدای دهة هشتاد مداحی ها به سمت موسیقی پاپ رفت و به نوعی با اعتراض رهبری و مراجع همراه بود، احساس کردم در این زمینه باید دست به&nbsp; پژوهش های مذهبی ای زد که تاکنون مغفول مانده بود.»
&nbsp;
رضوانی پور دربارة مضامین کتاب نیز گفت: «در کتاب برای هر کدام از معصومین نوحه هایی گردآوری شده است که آوردن متن نوحه ها به علاوة گوشه ها و ردیف های هر نوحه را می توان از ویژگی های بارز کتاب برشمرد.»
&nbsp;
&nbsp;این پژوهشگر حوزة موسیقی، همچنین این کتاب را برای علاقه مندان به نوحه خوانی های مذهبی و مداحان مفید ارزیابی و در این باره خاطرنشان کرد: «به نظر من، این کتاب نمونة&nbsp; فاخری از نوحه خوانی مذهبی است که نسل جوان و به ویژه مداحان می توانند از آن استفاده کنند.»    منبع: سوره مهر
 
