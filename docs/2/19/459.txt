سازمان گردشگری می تواند در تهران تحول ایجاد کند
 معاون امور اجتماعی و فرهنگی شهرداری تهران در بازدید از ستاد گردشگری شهرداری تهران گفت: سازمان گردشگری می تواند در تهران تحول ایجاد کند. بخش گردشگری تبیان   عصر&nbsp; شنبه 24 مهر ماه 1395، معاون امور اجتماعی و فرهنگی شهرداری تهران از ستاد گردشگری شهرداری تهران بازدید کرد. این بازدید، اولین حضور ایشان در دوره مدیریت خود و فرزاد هوشیار پارسیان در سمت کنونی بود.
عبدالهی ضمن بازدید از معاونت ها و ادارات ستاد گردشگری در نشستی صمیمی با کارکنان این ستاد از فرزاد هوشیار پارسیان برای پذیرش سمت رئیس ستاد گردشگری تشکر کرد و آینده گردشگری تهران را با حضور تیم کنونی روشن دانست و گفت: سازمان گردشگری می تواند در تهران تحول ایجاد کند.
وی با توجه به تجربه خود در حوزه گردشگری نکات قابل توجهی در خصوص انتظاراتش از فعالیت های ستاد گردشگری را بیان نمود که ازجمله آن ها می توان به هویت بخشی و شناساندن مقاصد گردشگری و پروژه های ملی، فرهنگی،تاریخی شهر تهران، برگزاری تورهای تخصصی و فنی برای اساتید و دانشجویان نخبه و افراد متدین و تاثیرگذار جامعه، ایجاد اوقاتی خوش برای شهروندان و خانواده پرسنل شهرداری، شناساندن پروژه ها و خدمات ارزنده شهرداری به شهروندان و ..... می توان اشاره کرد.
عبدالهی با اشاره به رشد و پیشرفت پروژه های تفریحی، فرهنگی، ملی شهر تهران در دهه گذشته و در قیاس با رشد 100 سال گذشته شهرداری تهران افزود: «روزگاری بود که دغدغه مردم تهران آسفالت کوچه ها و آب گرفتگی معابر و بوی بد فاضلاب در کوچه ها و خیابان ها بود و امروز مطالبات مردم متدین تهران فراتر از این حرف است و ستاد گردشگری وظیفه دارد فراهم کردن اوقاتی خوش برای شهروندان به آن ها گوشرد کند تهران چه بود و امروز تبدیل به چگونه شهری شده است تا تهران را به تمام دنیا معرفی کنند و قدر زحماتی که صورت گرفته را بداند»
عبدالهی در ادمه افزود: « تمامی وزرای وزارت خارجه ایران در چند دوره اخیر ازعان داشتند در هر سفر دیپاماتیکی که به ایران می شود سفرا و وزرای خارجی با دیدن شهر تهران از مدیریت شهری تشکر می کنند و می گویند باورمان نمی شد تهران این گونه باشد» وی با اشاره به دستور شهردار محترم تهران و اهمیت تبدیل شدن ستاد گردشگری به سازمان گردشگری افزود: « سازمان گردشگری می تواند درحین پر کردن اوقات فراغت از اقدامات شهرداری تهران برای تاثیرگذاران و به خصوص بازوهای مردمی از جمله شورایاری و مدیرت محله بازگوید. بنابراین جایگاه سازمان گردشگری در ایجاد رضایت شهروندان بسیار تاثیرگذار است لذا از شما خواستارم با تمام وجودتان کار کنید زیرا نقش مهمی می توانید ایفا کنید و تاثیرگذار خواهید بود»
معاون امور اجتماعی و فرهنگی شهرداری تهران درخانمه افزود: تلاش کنید از تجربیات دیگر فعالان عرصه گردشگری استفاده کنید. با اتحادیه تورگردانان، تشکل ها، سازمان ها و فعالان عرصه گردشگری جلسه بگذارید. شما نماینده گردشگری شهر تهران هستید و تمامی حوزه ها در خدمت شما هستند. لازم است برویژگی های گردشگری شهر تهران مشرف باشید. این ظرفیت ها را شما به عنوان بازوی گردشگری معرفی کنید امیدوارم با تیم خوبی که در اینجا شکل گرفته است ما شاهد حرکت خوب و مثبتی باشیم که در بین شهروندان تهران تاثیرگذارباشد. 
   منبع : روابط عمومی سازمان گردشگری شهرداری تهران
