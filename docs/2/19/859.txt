مهر 1350 آغاز جشن های 2500 ساله شاهنشاهی
 مهر 1350 با قرائت خطابه محمدرضا پهلوی در برابر مقبره کوروش هخامنشی در پاسارگاد، جشنهای 2500ساله شاهنشاهی آغاز شد.  بخش تاریخ ایران و جهان تبیان   بزرگداشت 25 قرن حکومت پادشاهی در ایران  جشنهای 2500ساله شاهنشاهی که با هدف بزرگداشت 25 قرن حکومت پادشاهی در ایران ترتیب یافت بیش از سیصد میلیون دلار هزینه دربر داشت . این درحالی بود که متجاوز از نیمی از جمعیت کشور در روستاها و حومه شهرهای بزرگ در فقر و فلاکت زندگی می کردند. هدف اصلی شاه از برپایی اینگونه جشن ها، بزرگ جلوه دادن عظمت دستگاه شاهی و شخص خود بود تا در لابلای زرق وبرق اشیاء گران قیمت و کم نظیری که دستور تهیه آنها با قیمتهای گزاف از جیب ملت ایران داده می شد، چهره سست اراده ، مردد و ضعیف خود را پنهان سازد. در این مورد در کتاب آخرین سفر شاه چنین می خوانیم : جشن های 2500 ساله در تخت جمشید نمایشی از رویاها و بلندپروازی های شاه بود... در مورد شخص شاه در رابطه با جشن 2500 ساله ، ره آورد جشن های تخت جمشید جدایی کامل او از واقعیات بود. او بیش از پیش دچار اشتغال فکری درباره سلطنت خودش و اهمیت جانشینی مستقیم خود بر اریکه کورش گردید. «جیمزبیل » در کتاب عقاب و شیر می نویسد: «محمدرضا شاه پهلوی با این جشن های 2500 ساله ، دوره جدیدی را در پادشاهی خود آغاز کرد، دوره جنون انجام کارهای بزرگ ، بسیاری از معروف ترین و مقتدرترین چهره های جهان در تخت جمشید برای ستایش کشور شاه و بلکه مهمتر، برای ستودن خود او، به این محل آمده بودند... و شاه احساس رضایت و خرسندی می کرد که میهمانان در مورد این که چه کسی مجلل ترین اقامتگاه را گرفته ، چه کسی محترم ترین مکان را در میزهای ضیافت داشته&nbsp; و چه کسی از هلیکوپتر به جای سفر با لیموزین های مرسدس استفاده کرده با هم دعوا می کردند. محمد رضاشاه پهلوی طی سخنانی که در 20/7/1350 در پاسارگاد خطاب به کوروش سرسلسله پادشاهی هخامنشی ایراد کرد در این مورد چنین گفت: «در این بیست وپنج قرن، کشور تو و کشور من ، شاهد سهمگین ترین حوادثی شد که در تاریخ جهان برای ملتی روی داده است. ... اکنون ما در اینجا آمده ایم تا به سربلندی تو بگوییم که پس ازگذشت بیست و پنج قرن ، امروز نیز مانند دوران پرافتخار تو پرچم شاهنشاهی ایران پیروزمندانه در اهتزاز است...» او با این سخنان می خواست دلیلی بر موجودیت خویش اقامه کند وبا ارائه تنها یک مدل ثابت و طولانی برای شکل حکومت در ایران، همواره در اذهان عمومی این نکته را جا بیاندازد که حکومت در ایران مساوی با شاهنشاهی است . با فاصله گرفتن شاه از مردم ، این حقیقت مشخص تر شد که اقدامات اصلاح طلبانه وی همچون انقلاب به اصطلاح سفید تنها اقداماتی ظاهری و عوامفریبانه است که ناشیانه از سوی اربابان شاه طراحی و دیکته شده است. اکثر کارشناسان و رسانه های خبری دنیا و حتی حامیان محمدرضا، هزینه این جشن را گزاف و چیزی حدود300 میلیون دلار برآورد کردند، این مبلغ در کشوری که درآمد سرانه آن اگرچه رو به افزایش داشت ، ولی از سالی 500 دلار تجاوز نمی کرد، بسیار گزاف به شمار می رفت . امام خمینی (ره) که هنگام برگزاری جشن های 2500 ساله ، در تبعید عراق بودند، طی سخنرانی ها و پیام هایی ، این جشن ها و اسرافکاری های دولتی را مورد انتقاد قرار دادند. امام در مواضع خود، نکات زیر را یادآور شدند:&nbsp;چرا کارشناسان اسرائیلی برای این تشریفات دعوت شده اند؟ شاهنشاهی ایران از اول که زائیده شده تا حالا روی تاریخ را سیاه کرده است .&nbsp;&nbsp;برملت است که با جشن های دوهزار و پانصد ساله مبارزه منفی کند.به حکومت ایران بگویید که آقا از این جشن دست بردارید.     منبع: مرکز اسناد انقلاب اسلامی
