آشوب در انتخابات 96!
 دوقطبی که امکان بود با حضور احمدی نژاد در کشور به وجود آید ممکن بود باعث گسست اجتماعی و سیاسی شود و اصلاحات نیز در دو فتنه 78 و 88 نشان داده است، به راحتی خود را آلت دست دشمن می کند و بر اساس توهمات خویش، عرصه داخلی کشور را میدان آشوب قرار می دهد. بخش سیاست تبیان  برخی از جریان های سیاسی که فاقد ایدئولوژی و یا پایه محکم محتوایی برای اقناع سازی افکار عمومی هستند برای پر کردن این خلأ از حربه دشمن مشترک برای اتحادبخشی به بدنه جریان خود بهره می برند. در این حیطه هر چقدر القاسازی رسانه ای بهتر عمل کند و دشمن مشترک پتانسیل بیشتری برای مانور داشته باشند، اتحاد جناحی بهتر جواب می دهد. نسبت احمدی نژاد و اصلاح طلبان نیز به همین صورت قابل تامل است. درواقع اصلاح طلبان حضور احمدی نژاد را راهی برای پر کردن خلأ سیاسی خود و سازمان دادن نیروهایشان قرار داده بودند و از همین رو بود که پروپاگاندای رسانه ای این جریان از ابتدای تشکیل دولت یازدهم به انتقاد و تخریب دولت نهم و دهم پرداخت که تا به امروز ادامه دارد.  وعده های زمین مانده برجام، رکود اقتصادی، بی کاری و ... از جمله رقیب های حسن روحانی در انتخابات آتی ریاست جمهوری است . دوقطبی که امکان بود با حضور احمدی نژاد در کشور به وجود آید ممکن بود باعث گسست اجتماعی شود و این موضوع قطعا با اهداف اصلاح طلبان و منازعات سیاسی معطوف به انتخابات تشدید می شد و پتانسیل ها و نامزدهای دیگری که در انتخابات شرکت می کردند را به محاق می برد و بعضا فرصت های جدید را از کشور می گرفت و اصلاحات نیز در دو فتنه 78 و 88 نشان داده است، به راحتی هرچه تمام تر خود را آلت دست دشمن خارجی می کند و بر اساس توهمات خویش، عرصه داخلی کشور را میدان آشوب قرار می دهند. &nbsp;این موضوع اگرچه به نفع یک جریان خاص بود اما به نفع منافع ملی کشور نبود. اصلاح طلبان دیرزمانی است که بعد از انتخابات سال 90 که با صندوق های رای قهر کرده&nbsp; بودند به این نتیجه رسیدند که با روش ایدئولوژیک رادیکال، در راه نابودی خود قدم گذاشته اند و از این رو سیاست پراگماتیسم یا همان عملگرایی را سرلوحه کار خود قرار داده اند. البته با شرایط حال حاضر کشور نیز دیگر ایدئولوژی&nbsp; رادیکال پاسخ گو نبود و افکارعمومی از این موضوع دلزده و خسته شده&nbsp; بودند که اوج این موارد را در 9 دی ماه سال 88 مشاهده می کنیم که شکست تاریخی این روش اصلاحات بود. شعارهای «زنده باد مخالف من» و «آزادی بیان»&nbsp; و ... دیگر با فتنه گری های اعضای این جناح سیاسی در ذهن افکار عمومی رنگ باخت و نمی توانست مردم را اقناع سازد. همین جا بود که اصلاحات با بحران ایدئولوژیک مواجه شد. این در شرایطی است که این شعارها نیز چون عقبه لیبرالیستی داشتند با فرهنگ و عرف جامعه همخوانی نبوده و این جریان بیشتر سعی داشت با رنگ و لعاب هالیوودی و آمریکایی فرهنگ ایران را تغییر دهد که این پروژه اصلاحات نیز در بلند مدت شکست خورد. اوج این شکست را نیز می توان در حمله به هیئت های مذهبی و دستگاه اباعبدالله الحسین (ع) دید که به یکباره سبب جوشش مردمی و مقابله با جریان سکولار-لیبرال شد که باعث شد اصلاح طلبان که با فتنه همراهی می کردند به حاشیه سیاست رانده شوند و بعد از مدتی برای بازگشت خود فکر عاجلی کنند و راه حل را استفاده از رحم اجاره ای بدانند. این جریان با پراگماتیسم حتی از هویت خود عبور کرد و اصلاحات بر این اساس در انتخابات سال 92 روحانی که شانس بیشتری برای پیروزی داشت را به عارف اصلاح طلب که هویت این جریان بود ترجیح داد تا شیوه پراگماتیسمی جدید خود را بیشتر نشان دهند.
در انتخابات مجلس سال 94 نیز همین روند پراگماتیستی ادامه یافت که اصلاحات را بیشتر از هویت خود خالی کرد. اما به هر جهت این جریان بایستی خلاء ایدئولوژیک خود را پر کند که احمدی نژاد چاره این کار بود که البته این بازی با وقایع اخیر به هم خورد و به نظر می رسد این موضوع اردوگاه اصلاحات را دچار چالش جدی برای آینده کرده است.
&nbsp;
اینک حسن روحانی و اصلاحات باید با عملکرد خود در انتخابات ریاست جمهوری سال 96 رقابت کنند. وعده های زمین مانده برجام، رکود اقتصادی، بی کاری و ... از جمله رقیب های حسن روحانی در انتخابات آتی ریاست جمهوری است که به نظر می رسد فارغ از هر مسئله دیگر باید در مناظرات تلویزیونی بدان پاسخ داده شود.     منبع : مشرق نیوز   