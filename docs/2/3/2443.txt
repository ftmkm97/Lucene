شاعری که به آفتاب رسید
 «شاعر و آفتاب» روایت شاعرگونه&nbsp; زندگی نیما یوشیج به قلم سیروس طاهباز منتشر شد. بخش کتاب و کتابخوانی تبیان &nbsp;   &nbsp; &nbsp;هم زمان با سال تحصیلی جدید، کتاب «شاعر و آفتاب» با ویرایشی جدید به کتاب فروشی ها رسید. این اثر داستانی، مخاطبان کودک را با زندگی علی اسفندیاری (نیما یوشیج) آشنا می کند. پسر کوچکی دوست دارد آفتاب را در دست بگیرد. او تمام تلاشش را می کند. از کنار جویبارها و از میان سنگ ها عبور می کند تا بتواند بر قله یک کوه با آفتاب صحبت کند. «دید آفتاب سرخ است. دید آفتاب زرد است. دید آفتاب رنگ درخت است. رنگ بهار و برگ است و رنگ دشت هاست آفتاب. پسر دید هر رنگی در آفتاب هست. هر چیزی را که می شناسد، در آفتاب هست. پسر با آفتاب حرف زد. آفتاب صدایش را شنید.» نویسنده&nbsp; این اثر سیروس طاهباز است. تصویرگری آن را هم بهمن دادخواه بر عهده داشته است. این کتاب که در قطع خشتی و در چهارهزارنسخه منتشر شده مناسب گروه سنی «ب و ج» (6 تا 12 سال) و با قیمت 3500 تومان از تمام فروشگاه های کانون پرورش فکری کودکان و نوجوانان در سراسر کشور قابل خریداری است.    منبع: ایسنا
