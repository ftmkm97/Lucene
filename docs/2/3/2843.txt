میزان درآمد بانک ها از کارمزد پیامک حساب
 بانکها یکسالی است کارمزد پیامک های بانکی را از مشتریان دریافت می کنند و اکنون برای کسر کارمزد نیمه دوم سال،پیش دستی کرده و چند روز مانده به اتمام نیمه اول،برداشت&nbsp; از حسابها را آغاز کرده اند. بخش اقتصاد تبیان   در حالی که بانکها یکسالی است که کارمزد ارسال پیامک های بانکی را از مشتریان دریافت می کنند اما اکنون درست چند روز مانده به پایان نیمه اول سال، برخی از آنها با ارسال پیامکی به مشتریان، از کسر این کارمزد برای ارایه خدمات در نیمه دوم امسال خبر داده اند.در پیامکی که برخی از بانکها برای مشتریانشان ارسال کرده اند، عنوان شده که مبلغ 50 هزار ریال بابت کارمزد 6 ماهه دوم سال از حساب شما برداشت شد. این در شرایطی است که برخی بانکها هنوز این اقدام را صورت نداده و از حساب مشتریان پولی برداشت نکرده اند؛ برخی دیگر از آنها هم البته بدون سر و صدا&nbsp; از حساب مشتریان مبلغ مذکور را کسر کرده و فقط پیامک کسر 5 هزار تومان را برای آنها ارسال نموده اند.
24 مهرماه سال گذشته، شورای هماهنگی بانکها و موسسات مالی و اعتباری دولتی و خصوصی در جلسه ای با حضور مدیران عامل و تصمیم گیران بانک ها توافق کردند که از آن تاریخ به بعد، هزینه ارسال پیامک بانکی از صاحبان حساب دریافت شود. بر همین اساس هر مشتری مکلف شد سالانه 100 هزار ریال معادل ده هزار تومان را به عنوان آبونمان سالانه ارسال پیامک تراکنش های بانکی بپردازد. در پیامکی که برخی از بانکها برای مشتریانشان ارسال کرده اند، عنوان شده که مبلغ 50 هزار ریال بابت کارمزد 6 ماهه دوم سال از حساب شما برداشت شد. این در شرایطی است که برخی بانکها هنوز این اقدام را صورت نداده و از حساب مشتریان پولی برداشت نکرده اند؛ برخی دیگر از آنها هم البته بدون سر و صدا&nbsp; از حساب مشتریان مبلغ مذکور را کسر کرده و فقط پیامک کسر 5 هزار تومان را برای آنها ارسال نموده اند 
در این میان برخی بانکها نسبت به برداشت وجه از حساب مشتریان پیش دستی کرده و حتی کارمزد نیمه اول سال (سال 94) را از حساب مشتریان برداشت کردند و برخی دیگر با احتیاط بیشتری وارد عمل شده و حتی تا روزهای پایانی اسفند سال گذشته هم پیامک های بانکی را به رایگان برای مشتریان ارسال کردند. اما از ابتدای امسال، همان بانکها هم به جرگه دریافت کنندگان آبونمان ارسال پیامک از مشتریان پیوستند.
حال برخی بانکها پا را فراتر گذاشته و پیش از اتمام نیمه اول سال، کارمزد نیمه دوم سال را زودتر از موعد زمانی مقرر، از حساب مشتریان برداشت کرده اند.&nbsp; با توجه به اینکه طیف گسترده ای از مردم، مشتری بانکها بوده و حتما از خدمات این پیامک ها بهره&nbsp; می برند، این برداشت زودهنگام واریز به حساب بانکها، سود کلانی را نصیب بانکهای عامل کرده است.
همین چند روز پیش، ولی اله سیف، رئیس کل بانک مرکزی&nbsp; از وجود 447 میلیون فقره حساب بانکی خبر داد که 439 میلیون فقره آن متعلق به اشخاص حقیقی است؛ اگر فرض کنیم که نیمی از مشتریان حقیقی بانکهای یعنی حدود 200 میلیون نفر،&nbsp; از خدمات ارسال پیامک های بانکی استفاده می کنند، با یک حساب سرانگشتی درمی یابیم که بانکها در هر نیمه از سال یکهزار میلیارد تومان(فرض 200 میلیون فقره حساب با کارمزد شش ماهه 5000 تومانی) و در دو نیمه معادل دوهزار میلیارد تومان بابت خدمات پیامک های بانکی از مشتریان دریافت می کنند که این رقم حتی اگر چند روز زودتر از حساب مشتریان کسر و به حساب بانکها واریز شود،&nbsp; سود کلانی برای بانکها به ارمغان می آورد.
    منبع :افکار نیوز 
