ارزش مذاکره با آمریکا!
 حجت الاسلام محمد محمدیان : عجیب است حتی آمریکایی ها یک قرآن هم بر سر نیزه نکردند و فقط لبخند زدند. بخش سیاست تبیان    به گزارش تبیان به نقل از خبرگزاری تسنیم، حجت الاسلام محمد محمدیان رئیس نهاد نمایندگی ولی فقیه در دانشگاهها در سلسله نشست های هیئت های انقلابی با انتقاد از تحریف اصل هدف از قیام امام حسین(ع) در عاشورا گفت: در سال های اخیر برخی با استناد به تاریخ سعی می کنند که هدف از قیام امام حسین اینطور بیان شود که ایشان به دنبال صلح با یزید بود، اما اینطور نشد که در نهایت امام ناچار به جنگ شد.&nbsp; وی با طرح این سوال که آیا واقعا امام حسین به دنبال صلح با یزید و به دنبال آن به نتیجه رسیدن مذاکرات بود اظهار کرد: برخی آقایان ادعا کرده اند که در دهه های اخیر علمای ما خجالت می کشیدند که بگویند امام حسین(ع) به دنبال صلح با یزید بوده است و می گویند پس از انقلاب اینطور مطرح شده است. این ها ادعا می کنند که امام حسین(ع) به دنبال این بوده که راهی را برای تفاهم با یزید باز کند. صلح امام حسن با معاویه نیز به دلیل بی عرضگی و سستی یارانشان بود در غیر اینصورت ایشان هم محال بود با معاویه صلح کنند.  محمدیان اضافه کرد: برخی اینطور می گویند که کربلا درس تعامل و مذاکره است و امام حسین نیز در چارچوب منطق و موازین قصد داشته که با یزید مذاکره کند و با او کنار بیاید.&nbsp; رئیس نهاد نمایندگی ولی فقیه در دانشگاهها در بخش دیگری از سخنانش لفظ مذاکره را گفتگو بین افراد توصیف کرد و گفت: در معنی امروزی مذاکره یعنی دادن و گرفتن امتیاز، مذاکره ای که در عرف سیاسی بیان می شود به معنی گفتگوی صرف نیست، مذاکره ای که هم می گویند امام با عمر سعد داشته هدفش داد و ستد بوده است که در عرف امروز اینطور بیان می کنند. وی تاکید کرد: مذاکره و گفتگوی امام با عمر سعد نه یک بار بلکه چند بار انجام شده است اما هدفش داد و ستد نبوده است، عمر سعد به طور قطع فاسد است و باید مطالبی که از بین وی نقد شده باید بررسی کرد.&nbsp; محمدیان با بیان این که عمر سعد طبق روایات تاریخی با اکراه به جنگ با امام حسین آمده بود و نمی خواست که مستقیم در ریختن خون ایشان نقش داشته باشد افزود: طبق روایات تاریخی عمر سعد تلاش می کرد که امام را با عبیدالله ابن زیاد روبرو کند و خودش با ایشان رویارویی نداشته باشد. رئیس نهاد نمایندگی ولی فقیه در دانشگاهها با تاکید بر این که هیچ کس نمی تواند در سازش نکردن امام حسین با یزید طبق روایات و حدیث تردید کند گفت: طبق روایات و کتب معتبر تاریخی امام حسین می فرمایند: «که همچون منی با مثل یزید بیعت نمی کند».&nbsp; وی اضافه کرد: در هیچ کتب تاریخی اسنادی وجود ندارد که امام حسین در جایی گفته باشند که هدفشان از عزیمت به کربلا سازش با یزید بوده است. محمدیان با ابراز تعجب از این که آیا واقعاً بحث مذاکره با آمریکا تا این اندازه مهم است که از امام حسین (ع) خرج و ایشان را کوچک کنیم، اظهار کرد: البته صلح امام حسن با معاویه نیز به دلیل بی عرضگی و سستی یارانشان بود در غیر اینصورت ایشان هم محال بود با معاویه صلح کنند.&nbsp; رئیس نهاد نمایندگی ولی فقیه در دانشگاهها با ذکر روایات تاریخی از قرآن بر سر نیزه کردن خوارج در زمان امام علی(ع) اشاره کرد و گفت: عجیب است حتی آمریکایی ها یک قرآن هم بر سر نیزه نکردند و فقط لبخند زدند. وی تاکید کرد: کسانی که با امام حسین بودند به صراحت نقل می کنند که ایشان هیچگاه دست مذاکره با یزید را نداشته است. سوال این است که کجای عاشورا درس مذاکره است؟ این که هدف امام حسین از قیام عاشورا را مذاکره با یزید قلمداد می کنند، تحریف نیست بلکه نابود کردن عاشورا است.&nbsp;امام حسین (ع) می خواست عمرسعد و لشکر یزید را هدیت کند، اتمام حجت وظیفه امام معصوم است و ایشان قصد مذاکره نداشتند.&nbsp;    منبع : تسنیم 