طوفانیان، مامور خریدهای نظامی شاه
 روز 18 مهر 1345 ژنرال طوفانیان طی یك درخواست كتبی «به كلی سری» از سرهنگ نیمرودی وابسته نظامی سفارت اسرائیل در تهران، تقاضای خرید مقادیر زیادی جنگ افزار نظامی از اسرائیل كرد. بخش تاریخ ایران و جهان تبیان   طوفانیان کیست؟ حسن طوفانیان در&nbsp; تیر 1292ش در تهران متولد شد. مادرش آمنه حاج شیخ علی عرب و پدرش میرزا مهدی در امامزاده یحیی تهران دکان خیاطی و پارچه فروشی داشت. اجداد طوفانیان سالها در منطقه تفرش، فراهان و آشتیان زندگی می کردند.
حسن طوفانیان پس از پایان دور&nbsp;&nbsp; ابتدائی ، تحصیلات متوسطه را در مدرسه ادب و دارالفنون طی نمود و در تیر ماه 1312 موفق به اخذ دیپلم علمی با معدل&nbsp;13/7 شد. وی در 19 دی 1312 به خدمت ارتش درآمد و در مهر ماه 1315 دور&nbsp;دانشکده افسری را به پایان رساند. در اول بهمن 1316 خلبان نظامی شناخته شد و درجات نظامی را یکی پس از دیگری دریافت نمود و در فروردین 1330 به درج&nbsp;&nbsp; سرهنگی نائل آمد. پس از مدت کوتاهی راهی آمریکا شد و در شهریور 1331 موفق به دریافت گواهی فارغ التحصیلی رشته افسری رزمی از نیروی هوائی امریکا شد.
طوفانیان به همراه سرلشکرعبدالحسین حجازی، سرلشکر علی اشرف مطهری، سرهنگ منصور افخمی، سرهنگ نصرت الله اربابی، سرهنگ علی زند و سرهنگ فریدون جم یکی از اعضاء ثابت در کمیته نظامی پیمان بغداد بود که بعدها به «سنتو» تغییر نام یافت. وی در مهر ماه 1336 به درجه سرتیپی نائل آمد و در همان سال به عضویت کمیسیون دائمی سازمان دفاع غیر نظامی کشور منصوب شد. در 1340 آجودان کشوری شاه شد، در مهر 1341 به درجه سرلشکری و در فروردین 1345 به درج&nbsp;&nbsp; سپهبدی نائل آمد. وی در زمان سپهبدی مسئولیت ریاست اداره چهارم ستاد بزرگ ارتشتاران را بر عهده داشت.
خدمات طوفانیان به شاه سبب دریافت نشانهای زیادی شد. نشان اول همایون در 4 آبان 1347 و در پی آن مدال تاجگذاری را دریافت نمود. در 11 دی ماه 1348 نشان درجه یک خدمت را به سینه آویخت. در 3 آبان 1351 به درجه ارتشبدی نائل آمد. در شهریور 1352 نیز نشان درجه یک سپاس را به مجموعه نشانهای خود افزود.
طوفانیان که فرزند ارشد خانواده و دارای 5 برادر و یک خواهر بود در مرداد 1320 با فاطمه شکوه الملوک ازدواج کرد. چهار پسر و دو دختر ثمر این ازدواج بود. مهمترین سمت طوفانیان مسئول خرید اقلام نظامی بود که از سال 1342 آغاز و تا پیروزی انقلاب اسلامی ادامه داشت. با افزایش درآمدهای نفتی در دهه های 40 و 50، ایران به بزرگترین خریدار تجهیزات نظامی از انگلیس و خصوصا امریکا تبدیل شد. راجی، آخرین سفیر رژیم شاه در لندن، در خاطرات 12 مرداد 1356 می نویسد از هویدا راجع به مسئله قطع برق سوال کردم، و او جواب داد «وقتی فقط 30% از در آمد کشور در دست دولت قرار دارد و 70% بقیه را در اختیار شرکت نفت و ارتش گذارده اند، چطور می توان از دولت انتظار داشت که فقط با 30% از در آمد کشور، همه کارها را بدون عیب و نقص انجام دهد؟».
در این دوران شاه به جای سرمایه گذاری در زمینه های زیربنائی مثل آموزش، بهداشت، نیروگاههای برق، سدسازی و ... دست به خریدهای کلان نظامی می زد. روزنامه لوموتن چاپ فرانسه در 28 اردیبهشت 1357 نوشت: «سطح خرید اسلحه توسط ایران، خصوصا از امریکا به سالی 10 میلیارد دلار می رسد. ایران بیش از نیمی از سلاحهای فروخته شده توسط امریکا را دریافت می دارد. ایران بزرگترین قرارداد خریدهای نظامی که شامل 80 هواپیما شکاری Tomcat F-14 که برخوردار از پیشرفته ترین تکنولوژی هواپیماسازی می باشد با امریکا منعقد ساخته است». خریدهای کلان تسلیحاتی شاه از امریکا و انگلیس، جنجال و سر و صدای زیادی به راه انداخت، به خصوص آنکه این خریدها بالاتر از قیمت متعارف و هزینه های تمام شده بود.  &nbsp;مامور خرید اسلحه طوفانیان در خریدهای نظامی، مورد اعتماد و محرم محمدرضا پهلوی بود و ارتباط نزدیکی با کمپانیهای تولید سلاح بخصوص در کشورهای امریکا، انگلیس و اسرائیل داشت. فردوست دربار&nbsp;&nbsp; محمدرضا پهلوی و طوفانیان و خرید اسلحه می نویسد:
نمی دانم که طوفانیان چگونه توسط محمدرضا به عنوان مأمور تهیه سلاح انتخاب شد. ولی حدس می زنم که به علت طی دور&nbsp;&nbsp; نظامی در آمریکا و آشنائی زیاد با مستشاران نظامی آمریکائی در ایران، ازطریق آنها به محمدرضا معرفی شد و از آن پس خریدهای گزاف اسلح&nbsp;&nbsp; ایران را ترتیب می داد. اما این تصور که نوع سلاح ها و کشور و کمپانی خریدار را طوفانیان تعیین می کرد، تصور صحیحی نیست. چه نوع سلاح، به چه تعداد، از کجا، همه و همه توسط محمدرضا دیکته می شد و طوفانیان تنها مجری خوبی بود. محمدرضا از کجا انواع سلاح ها را می شناخت؟ رویه این بود که رئیس ستاد ارتش از طریق متخصصین ستاد فرماندهان سه نیرو (زمینی، هوائی، دریائی) و بخصوص فرمانده نیروی هوائی در دوران فرماندهی ارتشبد خاتمی، فرمانده ژاندارمری، رئیس شهربانی از روی کاتالوگ ها و در مورد سلاح های سبک از روی نمونه های ارسالی از شرکت سازنده و همچنین شخص طوفانیان تقاضای تهیه می کردند و تعداد را همین مقامات به محمدرضا پیشنهاد می دادند. در اینجا دو موضوع مورد توجه محمدرضا بود. خود سلاح و کشور تهیه کنند&nbsp;&nbsp; آن. او اگر با نوع سلاح موافق بود و شرکت و کشور تأمین کننده جزء لیست مورد نظرش بود که آمریکائی ها و انگلیس ها دیکته می کردند، سفارش را تصویب می کرد و تهیه کننده طوفانیان بود. در مورد سلاح های سنگین یا وسائل جنگی، تانک ها و زره پوش ها و امثالهم ، در مسافرت های محمدرضا به امریکا و اروپای غربی نمونه ها و طرز کار آنها به وی نشان داده می شد. مثلاً یک هواپیمای شکاری را از نظر فنی و امکانات و طرزکار در عمل به او نشان می دادند و او نوع و تعداد را به طوفانیان اطلاع می داد و دستور می داد که تهیه شود. پس طوفانیان شخصأ سفارش دهنده اصلی نبود. سفارش دهنده، شخص محمدرضا بود و البته نظر طوفانیان هم موثر بود. شیو&nbsp;&nbsp; کار طوفانیان به نحوی بود که همه از او متشکر بودند و به وی علاقه داشتند. در دوران طولانی این مأموریت، کوچکترین نارضایتی در بین فرماندهان نظامی از طوفانیان دیده نشد. مسلم است که فروشندگان سلاح به طوفانیان حق و حساب می دادند. این یکی از اصول متداول جهانی در معاملات تسلیحاتی است. در معاملات بزرگ 2 درصد و در اقلام کوچک تا 5 درصد پرداخت می شود که فروشندگان بدون سئوال به حساب مسئول خرید می ریزند. البته طوفانیان به نحوی عمل نمی کرد که محمدرضا حساسیت پیدا کند. او ارقام دقیق پورسانتاژ را به محمدرضا می گفت. او مقداری را به خودش می داد و در مورد بقیه مبلغ دستور می داد که به کدام شخص و به چه مبلغی پرداخت شود. این را از یک منبع موثق شنیدم که طوفانیان در مورد پورسانت چنین رویه ای داشت. اگر در هر معامله، محمدرضا نیم درصد به طوفانیان می داد، در طول سالها رقم کلانی می شد. طوفانیان خود بسیار با هوش، پرحافظه، سریع الانتقال، فوق االعاده مسلط به حرفه اش و از نظر رفتار بسیار خوش برخورد و شوخ مزاج بود. او اگر دارای این مسئولیت نمی شد مسلمأ به ریاست ستاد ارتش می رسید که عالی ترین مقام ارتشی است.  عامل تحکیم رابطه با اسرائیل طوفانیان از جمله شخصیت هایی بود که در زمینه&nbsp; مناسبات ایران و اسرائیل نقش آفرینی می کرد. وی به دلیل نوع مسئولیتش در رژیم پهلوی که محرم ترین مامور خرید اسلحه نزد شاه بود، به طور مستقیم با اسرائیلی ها در ارتباط بوده است. وی در سایه همین مسئولیت دیدارهای متعددی با صهیونیستها داشته و بدین گونه به یکی از عمده ترین نقش آفرینان عرصه&nbsp; روابط ایران و اسرائیل تبدیل شده بود. نقشی که گویای جایگاه ویژه ی او در روابط محرمانه&nbsp; ایران و اسرائیل است. در این زمینه ملاقات های مکرر و متعدد وی با مقامات صهیونیستی که از میان یادداشت های خصوصی او در دفترچه سالنامه های جیبی بازمانده از وی معلوم می گردد، به نوبه&nbsp; خود بیانگر این مهم است. در برگه&nbsp; یکشنبه 29 آبان 1345 آمده است: "با هواپیمای اسرائیل، حرکت به اسرائیل". طوفانیان دوشنبه 24 مهر 1346 با ایرفرانس به تل آویو عزیمت می کند و همان روز با اسحاق رابین ملاقات می نماید. روز جمعه 28 مهر با ژنرال عزر وایزمن دیدار می کند. شنبه 29 به حیفا می آید و روز بعد به تهران باز می گردد. وی در برگه های اساسنامه&nbsp; 1351، تاریخ های گوناگونی از سفرها و دیدارهای خود از اسرائیل و مقامات اسرائیلی ذکر کرده است. برای نمونه&nbsp; ای از دیدارهای طوفانیان از اسرائیل و رفت و آمد مقامات ارتش ایران بین تهران و اسرائیل، می توان به دیدار تیر ماه 1357 ش اشاره کرد پیوندهای نهان و آشکار طوفانیان با عناصر رژیم اسرائیل تا آستانه پیروزی انقلاب اسلامی برقرار بود. این پیوندها در رسته های مختلف بوده؛ اما همکاری وی با اسرائیل بیشتر در زمینه&nbsp; مسائل دفاعی و نظامی انجام پذیرفته است. از این رو، از مجموع آنچه بیان شد می توان به ارتباط نزدیک و پراهمیت طوفانیان، با عوامل اسرائیلی پی برد؛ ارتباطی که سال ها پیش برقرار شده بود و تا واپسین روزهای حاکمیت نظام پهلوی ادامه داشت پس از پیروزی انقلاب با پیروزی انقلاب اسلامی در 22 بهمن 1357، طوفانیان به مدت نزدیک به 7 ماه به صورت پنهانی زندگی کرد و در این مدت مخفیگاه خود را بارها به خاطر ترس از دستگیری تغییر داد. وی در 17 شهریور 1358با تغییر قیافه به طور زمینی از مرزهای غربی کشور به ترکیه و از آنجا به اروپا و سپس امریکا فرار کرد و در واشنگتن زندگی مرفهی برای خود ساخت. طوفانیان در اواخر عمر به سرطان مثانه مبتلا شد و در سال 1377 درگذشت.    منبع: موسسه مطالعات و پژوهش های سیاسی
