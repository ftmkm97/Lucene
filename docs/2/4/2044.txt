ثمری قهرمان شد، قاسمی نقره گرفت
   علی ثمری که به عنوان نماینده کشورمان در بازی های ساحلی آسیا در رشته پرتاب وزنه شرکت کرده است، با قدرت توانست بر جایگاه نخست تکیه زده و صاحب گردن آویز طلا شود  بخش ورزشی تبیان    علی ثمری که به عنوان نماینده کشورمان در بازی های ساحلی آسیا در رشته پرتاب وزنه شرکت کرده است، با قدرت توانست بر جایگاه نخست تکیه زده و صاحب گردن آویز طلا شود. ثمری با ثبت رکورد 18.30 متر بالاتر از پرتاب گران چین و تایلند قرار گرفت.در دوی 60 متر نیز رضا قاسمی دونده المپیکی کشورمان که به فینال راه یافته بود با ثبت زمان 6.55 ثانیه به مقام نایب قهرمانی رسید و مدال نقره این دوره از مسابقات را از آن خود کرد. برکات عمانی با ثبت زمان 6.44 ثانیه قهرمان شد و دونده ای از چین با رکورد 6.77 ثانیه در جایگاه سوم ایستاد.
به این ترتیب نمایندگان دو و میدانی کشورمان با کسب یک مدال طلا در پرتاب وزنه یک نشان نقره در 60 متر و یک گردن آویز برنز توسط سبحان طاهرخانی در پرش طول به کار خود در پنجمین دوره بازی های ساحلی آسیا پایان دادند.    منبع : فارس
