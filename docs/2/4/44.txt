ایرانیان بدون ویزا وارد روسیه می شوند
 رئیس آژانس دولتی توریسم روسیه اعلام کرد که روسیه کار بر روی مراحل لغو صدور ویزا برای ایران و هند را آغاز کرده است. بخش سیاست تبیان   بخش دیپلماسی رسانه ای سفارت کشورمان در مسکو اعلام کرد که اولگ سافونوف رئیس آژانس دولتی توریسم روسیه گفت: کشورش اقدامات فوری تری را در راستای لغو و تسهیل ویزا اتخاذ خواهد کرد و آماده افزایش تعداد گردشگران ایرانی و هندی به روسیه است. سافونوف خاطرنشان کرد: ایران یکی از امن ترین کشورها برای شهروندان روسیه محسوب می شود. طبق داده های آژانس دولتی توریسم روسیه، ایران در زمره 20 کشوری است که گردشگرانشان بیشتر از همه به روسیه سفر می کنند. در سال جاری بیش از 35 هزار ویزا برای ایرانی ها صادر شد و پیش بینی ها گویای این امر هستند که این شاخص در سال آینده دوبرابر افزایش خواهد داشت. مهدی سنایی سفیر ایران در روسیه پس از امضای توافقنامه تسهیل مراحل صدور ویزا در سال 2015 اعلام کرد که این امر اقدامی در مسیر لغو صدور ویزا برای گروه های توریستی به شمار می رود.    منبع :خبرگزاری ایسنا