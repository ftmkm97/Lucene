تربیت مربی هنر برای کودکان
 انجام فعالیت های هنری در کودکان بستری بسیار موثر و کاربردی برای اکتشاف مفاهیمی همچون طبیعت، انسان، حرکت، رنگ، شکل ها و 6 توسط ایشان است که در نهایت به پرورش خلاقیت و نوآوری و بروز قابلیت ها و استعدادهای بالقوه در وجود کودکان منجر می شود. بخش هنری تبیان   کودکان به طور ذاتی خلاق و آفریننده اند و هر آنچه از محیط اطراف می گیرند با مجموعه توانایی ها و تجربه های قبلی خود درهم می آمیزد و به شکل های مختلف بروز می دهند. به عقیده کارشناسان، تجربه کردن دنیای هنر برای کودکان هر لحظه امکان تازه ای فراهم می کند تا آنان بتوانند برای کشف ناشناخته ها و ابراز حالات، افکار و آرزوهای خود تلاش کنند... و این چیزی نیست جز رشد و بالندگی این سرمایه های گرانبها. وجود مربیان با دانش روز و آشنا به مفاهیم و رشته های هنری در مراکز آموزشی و مهد کودک ها، مدارس، مهدهای کودک و سایر مراکز تربیتی از جمله خانه های کودک، فرهنگسراها، سرای محله ها و حتی آتلیه های هنری می تواند در شناسایی قابلیت های فردی و رشد پرورش مهارت های خلاقیت در کودکان بیانجامد.
فاطمه میرزایی مسئول گروه تربیت مربی هنر کودک جهاد دانشگاهی هنر در این زمینه گفت: برای تربیت مربیان هنر کودک و ارتقای مهارت در مربیان مراکز پیش دبستان و جوانان و دانش آموختگان رشته های هنر علاقمند به آموزش کودکان، جهاددانشگاهی دانشگاه هنر به صورت کاملا تخصصی و کاربردی و با برخورداری از ظرفیت های مناسب خود، اقدام به برگزاری دوره "تربیت مربی هنر کودک" به صورت کوتاه مدت کرده است.
وی گفت: دوره آموزشی تربیت مربی هنر کودک برای اولین بار در کشور توسط کارشناسان جهاددانشگاهی هنر تدوین شده و در این واحد برگزار می شود.
این کارشناس ارشد علوم تربیتی ادامه داد: فراگیران با شرکت در دوره&nbsp; آموزشی "تربیت مربی هنر کودک" می توانند جذب مراکز پیش از دبستان، مهدهای کودک، خانه های کودک، فرهنگسراها و سراهای محله ها شوند و به آموزش هنر و و پرورش خلاقیت در کودکان بپردازند.
میرزایی در مورد سرفصل ها و محتوای دوره آموزشی "تربیت مربی هنر کودک" گفت: برای کاربردی شدن و مهارت اندوزی بیشتر فراگیران، در سرفصل های دوره تغییرات و اصلاحاتی ایجاد کرده ایم و استادان سعی دارند به صورت عملی سرفصل های جدید را به فراگیران منتقل نمایند.
وی پرورش خلاقیت هنر کودک، بازی های نقاشی، آشنایی با نمایش خلاق، تحلیل نقاشی کودکان، تحلیل هنر مدرن و هنر کودکان و روانشناسی رشد کودکان را از جمله سرفصل های اصلی این دوره آموزشی عنوان کرد و افزود: علاوه بر متقاضیانی که برای اشتغال در این دوره ها شرکت می کنند، برای مادرانی هم که فرصت شرکت در کل دوره را ندارند، کارگاه های تک درس 1 یا 2 روزه&nbsp; نیز در نظر گرفته شده است.
میرزایی تاکید کرد: کلاس های آموزشی "تربیت مربی هنر کودک" ترم پاییز در مرکز آموزش های تخصصی جهاددانشگاهی هنر از 24 مهرماه آغاز و تا پایان دی ماه ادامه خواهد داشت و ثبت نام در این دوره&nbsp; به صورت الکترونیکی و از طریق وب سایت های www.jdart.ir&nbsp; وwww.jdhonar.ir&nbsp; امکان پذیر خواهد بود. علاقمندان برای دریافت اطلاعات بیشتر می توانند با شماره تلفن¬های 5-88328652 تماس حاصل فرمایند.    منبع: تسنیم