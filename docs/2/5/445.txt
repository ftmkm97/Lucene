اصلاح طلبان و انتخابات 96
 محمدکاظم انبارلویی : اصلاح طلبان برای گریز از دوقطبی کارآمدی و عدم کارآمدی در انتخابات 96، به دنبال ... بخش سیاست تبیان    به گزارش تبیان به نقل از&nbsp;خبرگزاری تسنیم، محمدکاظم انبارلویی عضو شورای مرکزی حزب موتلفه اسلامی در گفت و گو با خبرنگاران با اشاره به عدم کاندیداتوری احمدی نژاد برای انتخابات 96، اظهار کرد: اصلاح طلبان معتقد هستند نبود احمدی نژاد در صحنه، شور و هیجان را از انتخابات می گیرد و همین عامل باعث می شود آقای روحانی یا حائز اکثریت آراء نشود و یا اینکه کمتر از دور قبل رأی بیاورد. وی با بیان اینکه نظرسنجی ها نشان می دهد آقای روحانی تاکنون بین 10 تا 13 درصد ریزش رأی داشته است، گفت: اصلاح طلبان با توجه به این مسئله قصد دارند دوقطبی های کاذبی از جمله موافقین و مخالفین برجام یا دوقطبی برگزاری و عدم برگزاری کنسرت در جامعه ایجاد کنند. انبارلویی تأکید کرد: آنها با همین راهبرد دو روز مانده به ایام محرم در قم کنسرت برگزار کردند و باعث تکدر خاطر و اعتراض علما و مراجع شد. وی افزود: این کار کاملاً حساب شده بود زیرا نوع انعکاس اعتراض رئیس جامعه مدرسین توسط روزنامه های دوم خردادی، به گونه ای انجام گرفت که به این فضای دوقطبی دامن زده شود. عضو شورای مرکزی حزب موتلفه اسلامی خاطرنشان کرد: اصلاح طلبان برای گریز از دوقطبی کارآمدی و عدم کارآمدی در انتخابات 96، به دنبال دوقطبی های دروغین هستند.     منبع : تسنیم