تنها چاره بحران سوریه مذاکره با ایران است
 فرمانده کل سپاه پاسداران انقلاب اسلامی گفت: وضعیت ایران امروز به گونه ای است که حتی کشورهای دیگر برای تعیین سرنوشت سوریه اعتراف می کنند که باید با ایران مذاکره کنند.  بخش سیاست تبیان   سرلشکر محمدعلی جعفری فرمانده کل سپاه پاسداران انقلاب اسلامی ضمن تسلیت ایام سوگواری اباعبدالله الحسین، گفت: یاد شهیدان انقلاب اسلامی، دفاع مقدس و کسانی که پس از آن در جبهه های مختلف استقامت و پایداری در دفاع از انقلاب اسلامی در داخل و خارج کشور جان خود را تقدیم اسلام و انقلاب اسلامی کرده اند را گرامی می دارم. وی ادامه داد: انصافا جمله ای که مقام معظم رهبری درباره شهدای مدافع حرم فرمودند به درستی صدق می کند. این شهدا متفاوت هستند و در حیات خودشان اولیای الهی هستند. فرمانده کل سپاه پاسداران انقلاب اسلامی گفت: به شما خانواده های مدافع حرم از جنس فاتحین تهران تبریک عرض می کنم، به خاطر توفیق الهی که شامل حال خانواده شما شده و جزو اولیای الهی هستید. وضعیت ایران اسلامی امروز به گونه ای است که حتی کشورهای دیگر برای تعیین سرنوشت کشورهای منطقه از جمله سوریه اقرار می کنند که باید با ایران مذاکره کنند. سرلشکر جعفری با برشمردن صفات مدافعین حرم گفت: جمع شدن صفاتی همچون بصیرت عمیق دینی و انقلابی و شجاعت فردی باعث می شود وی مدافع حرم شود که جان خود را در دفاع از حریم ولایت و انقلاب اسلامی فدا می کند. وی با بیان اینکه به همکاران خو در فاتحین که به خاطر توفیقی که شامل حال آنها شده تبریک عرض می کنم، گفت: فاتحین افرادی هستند که با کمترین توقع و سرمایه&nbsp; جانی و دفاع از حریم ولایت آمادگی خود را همه جانبه اعلام کردند و سال هاست که آمادگی خود را حفظ کرده اند و به حدی رسیدند که در دفاع از حریم ولایت آماده جانبازی و جهاد هستند. فرمانده کل سپاه پاسداران انقلاب اسلامی تصریح کرد: به همسران و فرزندان شهدای مدافع حرم نیز تبریک عرض می کنم به خاطر همسران و والدینی که دارند. سرلشکر جعفری خطاب به مدافعین حرم، گفت: باید گسترش این جبهه را از تکالیف خود بدانیم و برای تحقق اهداف انقلاب که همان دفاع مسلحانه است و شما در آن مسیر قرار گرفته اید، ادامه بدهید. وی افزود: دفاع مسلحانه از انقلاب اسلامی در خارج از مرزهای ایران توفیق بسیار بزرگی است که نصیب هر فردی نمی شود و این توفیقی الهی است. امروز شاید رژیم صهیونیستی چند برابر مساحت کوچک خودش گسترش یافته بود که انقلاب اسلامی و مقاومت اسلامی نگذاشت این کار انجام شود. فرمانده کل سپاه پاسداران انقلاب اسلامی ادامه داد: در تهران بنای خوبی با ایجادگردان فاتحین برای گسترش این جبهه ایجاد شد که در کل کشور نیز در حال گسترش آن هستیم. فرمانده کل سپاه پاسداران با بیان این که حوادث گسترده در منطقه نشان می دهد اگر دفاع مقدس نبود امروز ما شاهد وضعیت دیگری در منطقه غرب آسیا بودیم، افزود: امروز شاید رژیم صهیونیستی چند برابر مساحت کوچک خودش گسترش یافته بود که انقلاب اسلامی و مقاومت اسلامی نگذاشت این کار انجام شود. سرلشکر جعفری تصریح کرد: اگر مروری بر سیاست های دشمنان انقلاب اسلامی در راس آنها آمریکا و رژیم صهیونیستی داشته باشیم مشخص می شود تمامی برنامه های آنها با شکست مواجه شده و به ضرر خودشان تبدیل شده است. وی اظهار کرد: وضعیت ایران اسلامی امروز به گونه ای است که حتی کشورهای دیگر برای تعیین سرنوشت کشورهای منطقه از جمله سوریه اقرار می کنند که باید با ایران مذاکره کنند. فرمانده کل سپاه پاسداران انقلاب اسلامی در پایان تصریح کرد: این توانمندی ایران همگی مدیون خون شهدا و آمادگی هایی است که شما ایجاد کرده اید.     منبع : شبکه خبر    &nbsp;