راهکارهایی برای موفقیت هرچه بیشتر شما
   مهر یعنی بوی کتاب و دفترهای نو، مهر یعنی شلوغی خیابان های پاییزی، مهر یعنی برنامۀ صبحگاهی و صف‌های مرتبی که تو را به کلاس می خواند، مهر یعنی دوستی ها و صمیمیت‌های صادقانه، و مهر یعنی نظم و انضباط و برنامه‌ریزی، و مهم‌تر از همه، داشتن هدفی مشخص برای رسیدن به موفقیت.

نکته‌های زیر، مواردی برای موفقیت هر چه بیشتر شما عزیزان دانش‌آموز بویژه کنکوری‌هایی است که امسال باید با برنامۀ دقیق تر و اصولی‌تری به پیش بروند.&nbsp;&nbsp;&nbsp;
 برنامه‌ریزی، مهم ترین اصل برای موفقیت برنامه‌ریزی، اصلی‌ترین مبحثی است که به هیچ وجه نباید از آن غافل شد و باید از نخستین روزهای مدرسه آن را سرلوحه کارها قرار داد. در واقع آینده از آن کسانی است که با برنامه‌ریزی درست و هدفمند در دوران دبیرستان و بخصوص در سال کنکور (سال چهارم) از حداکثرهایشان استفاده کنند؛ پس حتماً&nbsp; یک دفتر برای برنامه‌ریزی تهیه کنید و آن را پر نمایید؛ زیرا شما را منظم‌تر می کند و باعث ایجاد تعادل در برنامه‌تان می شود.  در این برنامه‌ریزی باید حتماً درس هر روز را بگنجانید. اگر شما درس هر روز را همان روز بخوانید، یک ساعت وقتتان را می گیرد، و اگر آن را به دو روز بعد موکول کنید، دو برابر و اگر به هفتۀ بعد موکول کنید انگار یادگیری انجام نشده است. &nbsp;پس سعی کنید که حتی‌الامکان درس هر روز را در همان روز بخوانید. ضمناً ساعت مطالعه‌تان را نیز به حد ایده‌آل برسانید. کنکوری‌ها حداقل هفته‌ای 50 ساعت و گروه پایه 30 تا 45 ساعت مطالعه داشته باشند. سعی کنید که تنوع در خواندن داشته باشید؛ به این صورت که روزانه حداقل دو درس تخصصی و یک درس عمومی بخوانید و بتدریج ساعت مطالعه‌تان را بالا ببرید.   تکنولوژی‌های جدید در دوران&nbsp; کنکور زندگی امروز با ابزار و وسایل جدیدی همراه است. رایانه و تلفن همراه از جمله این ملزومات است. دانش‌آموزان، بویژه داوطلبان کنکور، در استفاده از این وسایل باید بسیار دقت داشته باشند.&nbsp; به تجربه دیده‌ایم که کمتر داوطلبی در دوران دبیرستان به این وسایل وابسته بوده و از آنها برای تفریح و گذران وقت استفاده می‌کرده و در آزمون سراسری نیز موفق بوده است. خوب است که خودمان را نیز گول نزنیم و بپذیریم که استفادۀ بهینه&nbsp; و هدفمند از این وسایل نداریم. کیف و کفش مناسب برای این دوران
 به دلیل انعطاف‌پذیری پای نوجوان، کف و پاشنه کفش نباید با یکدیگر هم سطح باشند؛ بنابراین، کفش باید مقداری حالت خم شدگی و نرمی داشته باشد تا انعطاف‌پذیری پا حفظ شود همچنین جلوی پا هیچ‌گاه نباید تنگ و باریک باشد. کفش‌های دارای جلوی باریک بتدریج باعث انحراف شصت پا به سمت بیرون می‌شوند؛ پس باید پنجه پا پهن و جادار باشد تا فشاری به پا وارد نشود و فرد در آینده دچار درد پا و میخچه نشود.  گفتنی است که کفش‌های ورزشی، محافظ بهتری برای پا شما هستند و کاربرد بهتری نسبت به کفش‌هایی با پشت باریک دارند. کیف‌های دسته دار و کیف‌هایی که حالت یک طرفه دارند، فشار زیادی به یک طرف از بدن منتقل می کنند که نتیجه آن نیز ایجاد انحراف در ستون فقراتاست. کوله پشتی، بهترین وسیله برای حمل اجسام است و این مزیت به علت تقسیم مناسب بار روی اجزای بدن است؛ بنابراین، می توانید از کوله پشتی استفاده کنید، اما به شرط اینکه کوله خود را بیش از اندازه سنگین نکنید. همچنین اگر وسایلتان زیاد است و کتاب‌های زیادی را باید حمل کنید، از کیف‌ها یا چمدان‌های کوچک چرخ دار استفاده کنید.   خواب مناسب داشته باشید در بین بسیاری از دانش‌آموزان سال چهارم، این ذهنیت غلط وجود دارد که برای جبران عقب افتادگی درسی خود باید ساعات مربوط به خواب را به درس خواندن اختصاص دهند و به همین دلیل، آنها بسیاری از مواقع دچار کمبود خواب هستند.&nbsp; این افراد در طول روز خسته و کسل هستند&nbsp; و&nbsp; روز خود را بدون داشتن انرژی کافی هدر می‌دهند. در واقع این کار نه تنها به دانش‌آموزان کمکی نمی‌کند، بلکه باعث می‌شود که تمرکز کافی در سر کلاس درس نداشته باشند و بازدهی آنها تا حد زیادی پایین بیاید.   بر اساس آزمایشی که محققان آمریکایی روی موش‌ها انجام داده‌اند، کم خوابی موجب افزایش ترشح هورمون استرس کورتیکوسترونو کاهش تولید سلول‌های مغزی می‌شود. امروزه ثابت شده است که یکی از عوامل بسیار مؤثر در موفقیت درسی دانش‌آموزان، بخصوص در شب‌های امتحان، داشتن خوابی مناسب و کافی است؛ زیرا خواب، فراگیری و حافظه را تقویت می‌کند، انرژی لازم&nbsp; را در طول روز فراهم می‌نماید و کمک می‌کند تا مغز ما حداکثر کارآیی را در حین درس خواندن داشته باشد. به این مساله تمامی داوطلبان، بخصوص در شب قبل از آزمون کنکور، اذعان دارند و تلاش می‌کنند تا خوابی آرام و مناسب در این شب داشته باشند.   با تغذیه مناسب از بروز بسیاری از بیماری‌ها جلوگیری کنید یک متخصص بیماری‌های عفونی، درباره نوع تغذیه دانش‌آموزان برای شروع سال تحصیلی می‌گوید: مصرف شیر، مایعات و غذاهایی که کالری مناسبی به دانش‌آموزان می‌دهد بسیار مهم است؛ زیرا&nbsp; این مواد غذایی، فاکتورهایی هستند که می‌توانند مقاومت بدن را بالا‌تر ببرند و از بروز بسیاری از بیماری‌ها پیشگیری کنند. همچنین خرید مواد غذایی از فروشندگان دوره گرد موجب بیماری های اسهالی می‌شود.

در ضمن حتماً صبحانه را باید در وعده‌های غذایی خود بگنجانید. بسیاری از داوطلبان کنکور به وعده غذایی صبحانه اهمیت نمی‌دهند و&nbsp; به خوردن یک فنجان چای یا قهوه و مقداری بیسکویت اکتفا می‌کنند. صبحانه نامناسب، خود موجب افزایش میزان استرس می‌شود. نان و عسل، کره بادام زمینی، غلات کامل&nbsp; و یک لیوان شیر می‌تواند از جمله صبحانه‌های مناسب باشد.   بیماری‌های شایع دوران مدرسه را جدی بگیرید بیماری‌های شایع در ابتدای فصل پاییز و به هنگام بازگشایی مدارس شامل دو گروه می شوند: یکی&nbsp; بیماری‌های عفونی قابل انتقال مانند: سرماخوردگی‌، گلو درد چرکی، آنفلوآنزا و اوریون، و دیگری بیماری‌های گوارشی مانند: اسهال که در دو نوع ویروسی یا میکروبی در بین دانش‌آموزان شایع می شود.

در این میان، برخی بیماری‌های انگلی مانند انگل شیاربیا به صورت فرد به فرد قابل انتقال است و ممکن است که در صورت رعایت نکردن بهداشت، فرد تا چند ماه اسهال داشته باشد؛ از همین رو، رعایت بهداشت دست بسیار لازم است؛ استفاده از صابون فردی برای دانش‌آموزان بهتر است و می‌تواند از بروز بیماری‌های گوارشی پیشگیری کند.  در ضمن لازم است که دانش‌آموزان از لیوان و دستمال شخصی در مدارس استفاده کنند و در برابر بیماری‌هایی که با واکسن قابل پیشگیری هستند، در طول سال واکسینه شوند. 


&nbsp; بخش مرکز یادگیری سایت تبیان، تنظیم:نیلوفر یاقوتی 