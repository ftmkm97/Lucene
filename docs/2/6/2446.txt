فراخوان جشنواره مشاعره رضوی
 فراخوان دوازدهمین جشنواره ملی مشاعره رضوی&nbsp;، 17 آبان ماه سال جاری منتشر خواهد شد. بخش ادبیات تبیان  &nbsp;   &nbsp; &nbsp;«حمیده ماحوزی»، دبیر این جشنواره با اعلام این خبر گفت: فراخوان دوازدهمین جشنواره ملی مشاعره رضوی همزمان با ولادت با سعادت امام موسی کاظم در روز 17 آبان ماه سال جاری همزمان با اعلام سراسری فراخوان های کلیه برنامه های جشنواره بین المللی امام رضا (ع) در سراسر کشور منتشر خواهد شد. مدیرکل ارشاد بوشهر افزود: استان بوشهر در دوره پانزدهم جشنواره بین المللی امام رضا (ع) میزبان دوازدهمین جشنواره مشاعره رضوی است و ما افتخار داریم برای دوازدهمین سال پیاپی میزبان دوستداران امام هشتم در زمینه مشاعره باشیم. وی با اشاره به برگزاری نشست های آسیب شناسی جشنواره مشاعره رضوی در دوره یازدهم، ادامه داد: با بررسی نقاط ضعف و قوت جشنواره گذشته، تلاش می کنیم در سال 96 جشنواره ای در خور و شایسته مقام حضرت شمس الشموس برگزار کنیم. ماحوزی درباره تغییرات این دوره از جشنواره مشاعره رضوی گفت: در جشنواره دوازدهم شاهد تغییراتی در شکل برگزاری خواهیم بود به عنوان نمونه دو بخش مهم به فراخوان اضافه می شود و سعی می کنیم با این تغییرات شاهد شور و نشاط و حضور بیشتر علاقمندان در این جشنواره باشیم. دوازدهمین جشنواره ملی مشاعره رضوی از سری برنامه های پانزدهمین جشنواره بین المللی امام رضا (ع) در دهه کرامت سال 96 به میزبانی بوشهر برگزار می شود.    منبع: ایسنا
