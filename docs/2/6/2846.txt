مترو تهران عید غدیر رایگان است
 مترو تهران عید غدیر برای عموم و 3 مهر برای دانشجویان و دانش آموزان رایگان است  &nbsp;     &nbsp;محمد احمدی بافنده با اشاره به اقدامات شرکت بهره برداری مترو تهران به مناسبت آغاز سال تحصیلی جدید افزود: در روز سوم مهر که مصادف با آغاز سال جدید تحصیلی است مترو تهران با بهینه سازی زمان حرکت قطارها و جابجایی مسافران با حداکثر توان، سعی می کند تا خدمات بهتر و مؤثرتری را به دانش آموزان و دانشجویان ارائه دهد.

مدیرعامل شرکت بهره برداری مترو تهران تصریح کرد: در روز سوم مهرماه مترو به صورت رایگان به محصلان اعم از دانشجویان و دانش آموزان خدمات رسانی خواهد کرد. درعین حال که تخفیف ویژه در طول سال برابر مصوبه شورای اسلامی شامل حال دانش آموزان و دانشجویان می شود.

وی در ادامه با بیان اینکه اقدامات ویژه شرکت بهره برداری مترو تهران در استقبال از مهر تنها به بهینه سازی برنامه حرکت قطارها محدود نشده است خاطرنشان کرد: سوم مهر رابطین فرهنگی شرکت بهره برداری مترو تهران با اهداء هدایایی مانند لوازم التحریر به استقبال دانش آموزان و دانشجویان می روند ضمن آنکه در تمام ایستگاه های مترو با نصب بنر و پخش نماهنگ های ویژه، فضاسازی لازم برای سال تحصیلی صورت می گیرد.

احمدی بافنده اجرای سرود و نمایش های مرتبط در ایستگاه ها را از دیگر برنامه های فرهنگی شرکت بهره برداری مترو در روزهای آغازین سال جدید تحصیلی برشمرد و گفت: طرح قطار دانایی که به منظور ارتقاء فرهنگ استفاده از مترو برای کودکان در تابستان امسال اجرایی شد همچنان باقوت در مهرماه نیز ادامه می یابد.

به گفته مدیرعامل شرکت بهره برداری مترو تهران در طرح استقبال از مهر مسائل ایمنی به طور ویژه مورد توجه قرار گرفته است.  بر اساس گزارش مدیریت ارتباطات و امور بین الملل شرکت بهره برداری راه آهن شهری تهران و حومه، وی در این باره افزود: از چند ماه قبل برنامه ریزی و اقدامات لازم برای کنترل و تجهیز سیستم های ایمنی و اطفاء حریق ایستگاه های مترو، افزایش پوشش امدادی از طریق اورژانس تهران، تأمین برق اضطراری از طریق برق منطقه ای، رفع عیب قطارها، تأسیسات ایستگاه ها و باجه های کارت بلیت صورت گرفته است تا با آمادگی کامل به استقبال مهر برویم.    
منبع:ISNA News Feed