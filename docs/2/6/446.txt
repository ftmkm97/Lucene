سفر معاون اجرایی رئیس جمهوری به مشهد
 امیر پورمهدی : در سفر 2 روزه به مشهد جلسات ارزیابی میزان تحقق مصوبات سفر ریاست جمهوری به استان، کارگروه زیارت و نشست با فعالان سیاسی با حضور معاون اجرایی رئیس جمهوری برگزار می شود.&nbsp;&nbsp;  بخش سیاست تبیان    به گزارش تبیان به نقل از خبرگزاری ایرنا ، مشاور استاندار خراسان رضوی در امور روابط عمومی گفت: دستیار ویژه رئیس جمهوری، معاون رئیس جمهوری در امور زنان و خانواده، دستیار ویژه رئیس جمهوری در امور اقوام و اقلیت های دینی و مذهبی، معاون توسعه روستایی و مناطق محروم کشور، رئیس سازمان اسناد و کتابخانه ملی جمهوری اسلامی ایران، نمایندگانی از وزاتخانه های کشور، فرهنگ و ارشاد اسلامی و سازمان برنامه و بودجه، شریعتمداری را در این سفر همراهی می کنند.  حجت الاسلام علی یونسی دستیار ویژه رئیس جمهوری نیز با علما و روحانیون و همچنین اقوام و اقلیت های دینی و مذهبی استان دیدار خواهد کرد. امیر پورمهدی افزود: در این سفر 2 روزه جلسات ارزیابی میزان تحقق مصوبات سفر ریاست جمهوری به استان، کارگروه زیارت و نشست با فعالان سیاسی با حضور معاون اجرایی رئیس جمهوری برگزار می شود. 
وی اظهار کرد: دیدار با تولیت آستان قدس رضوی و همچنین نماینده ولی فقیه در استان و امام جمعه مشهد، از دیگر برنامه های پیش بینی شده برای این هیات است. 
وی گفت: برگزاری جلسه اقتصاد مقاومتی و بازدید از چند پروژه عمرانی نیز برای معاون اجرایی رئیس جمهوری در جریان این سفر در نظر گرفته شده است. 
پورمهدی با بیان اینکه معاون رئیس جمهوری در امور زنان و خانواده نیز با بانوان استان دیدار خواهد کرد افزود: رئیس سازمان اسناد و کتابخانه ملی جمهوری اسلامی ایران هم با اصحاب فرهنگ و هنر خراسان رضوی گفت و گو و نشست خواهد داشت.
وی اظهار کرد: حجت الاسلام علی یونسی دستیار ویژه رئیس جمهوری نیز با علما و روحانیون و همچنین اقوام و اقلیت های دینی و مذهبی استان دیدار خواهد کرد.
وی ادامه داد: دیدار روستائیان و عشایر استان با معاون توسعه روستایی و مناطق محروم کشور و جلسه نمایندگان سازمان برنامه و بودجه با فعالان اقتصادی خراسان رضوی از دیگر برنامه های این هیات در سفر 2 روزه به مشهد است.     منبع : خبرگزاری ایرنا

   
