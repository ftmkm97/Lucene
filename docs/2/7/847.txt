آلبوم محمدرضا شجریان پرفروش شد
 آلبوم «طریق عشق» اثر مشترک «محمدرضا شجریان» و زنده یاد «پرویز مشکاتیان» به تهیه کنندگی «صدرالدین حسین خانی» در آستانه تولید و توزیع مجدد قرار دارد. بخش هنری تبیان   آلبوم موسیقی «طریق عشق» با صدای «محمد رضا شجریان» و آهنگسازی زنده یاد «پرویز مشکاتیان» و با همکاری گروه «عارف» با اشعار حافظ و مولانا که شامل کنسرت افشاری اکتبر سال 1989 در اروپاست؛ به تهیه کنندگی «صدرالدین حسین خانی» توسط شرکت «ایران گام» و پخش «هنر شهر» روز 5 مهر ماه جاری در سراسر کشور منتشر&nbsp; شد که با استقبال بسیار خوب علاقمندان به موسیقی مواجه شد و در آستانه تولید و توزیع مجدد قرار دارد. استقبال بسیار خوب مخاطبان از «طریق عشق» در تهران و شهرستان های مختلف کشور؛ از یک هفته قبل از انتشار این آلبوم در مرحله پیش فروش اینترنتی آن آغاز شد و در ادامه، در نخستین روز انتشار آن نیز ادامه پیدا کرد و حتی در مراسم رونمایی از آن در تالار وحدت تهران نیز فروش بسیار خوبی داشت. آلبوم «طریق عشق» جدیدترین اثر «محمد رضا شجریان»، در هفته اول انتشار آن نیز در رده اول آلبوم های پرفروش هفته قرار گرفت و استقبال بسیار خوب مخاطبان از این اثر موسیقیایی باعث شد که این روند تاکنون ادامه داشته باشد و هم اکنون شرکت موسیقی «ایران گام» و پخش «هنر شهر» آماده تولید و توزیع مجدد آن است. تهیه کننده آلبوم «طریق عشق» از علاقمندان به موسیقی درخواست دارد که نسخه&nbsp; اصلی این اثر را تهیه کنند و از فروش کپی غیرمجاز آن خودداری کنند و اگر هم مایل به دانلود آن هستند، این کار را به شکل قانونی و از طریق سایت هایی رسمی و معتبری که این اثر را عرضه کرده اند، انجام دهند و از دانلود غیرقانونی آن پرهیز کنند؛ مطمئناً با این کار خود، تهیه کننده بخش خصوصی را تقویت و در تولید آثار آینده، همراهی خواهند کرد. اعضای گروه «عارف» در آلبوم موسیقی «طریق عشق» عبارتند از: پرویز مشکاتیان&nbsp;&nbsp;&nbsp; سرپرست گروه و نوازنده سنتور، داریوش پیرنیاکان&nbsp;&nbsp;&nbsp; نوازنده تار، جمشید عندلیبی&nbsp;&nbsp;&nbsp; نوازنده نی، محمد فیروزی&nbsp;&nbsp;&nbsp; نوازنده عود، اردشیر کامکار&nbsp;&nbsp;&nbsp; نوازنده کمانچه، بیژن کامکار&nbsp;&nbsp;&nbsp; نوازنده رباب و دف و ارژنگ کامکار&nbsp;&nbsp;&nbsp; نوازنده تنبک. آلبوم موسیقی «طریق عشق» شامل تور کنسرت افشاری و نوا در اکتبر سال 1989 اعضای گروه «عارف» و «محمد رضا شجریان» در اروپاست؛ که قطعات آن عبارتند از: پیش درآمد افشاری (گل نوش)، تکنوازی سنتور پرویز مشکاتیان، سنتور و آواز، غزل: حاف1 چهار مضراب (دل انگیز)، تار و آواز، غزل: حاف1 تصنیف «دل مجنون»، غزل: مولانا، نی و آواز، غزل: حاف1 کمانچه و آواز، غزل: حاف1 تصنیف (ساقی) غزل: حافظ و تصنیف «جان جهان»، غزل: مولانا.    منبع: ایلنا
