ترور بشار اسد
 دستیار یک عضو کنگره آمریکا در نشستی پیشنهاد ترور رئیس جمهور قانونی سوریه به منظور پایان دادن به بحران این کشور را مطرح کرده است. بخش سیاست تبیان   دستیار یکی از نماینده های جمهوری خواه کنگره خواستار ترور بشار اسد، رئیس جمهور سوریه برای حل مشکلات این کشور شده است.  فارن پالیسی روز جمعه در گزارشی در همین باره می نویسد: «تندروها در کنگره، از مدتها پیش کاخ سفید را برای بررسی گزینه های جسورانه تر در سوریه از حملات با موشک های کروز گرفته تا برقراری منطقه پرواز ممنوع تحت فشار قرر داده اند. اما در جریان یک نشست در کنگره آمریکا در روز پنجشنبه یکی از کارکنان دفتری داگ لامبورن، نماینده جمهوری خواه روشی پیشنهاد کرد که به طرز متمایزی جسورانه تر بود.» سه نفر از افراد حاضر در این نشست گفتند که این دستیار نماینده کنگره گفت: «ترور اسد، چطور است؟» فارن پالیسی می گوید این پیشنهاد تعجب افراد حاضر در جلسه که 75 کارکن دفتری کنگره را شامل می شدند را به همراه داشت. فیلیپ گوردون، مقام سابق دولت آمریکا که این سوال از او پرسیده شده بود گفت که این ایده هم غیرقانونی و هم بی اثر است.    منبع : خبرگزاری فارس &nbsp;