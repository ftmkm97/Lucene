درایو حالت جامد (SSD) چیست ؟
 &nbsp;امروزه در هر جمعی که حرف از سرعت کامپیوتر باشد، بدون شک نام حافظه ی جدید SSD به میان می آید. اما حقیقتا این حافظه ها چه تفاوتی با نوع قدیمی HDD دارند ؟! ترجمه: سید محمد امین سعادت -بخش دانش و زندگی تبیان   
&nbsp;اگر شما مانیتورتان را عوض کنید و یک مدل بهتر خریداری کنید، اگر کارت گرافیک قوی تر بخرید، و یا یک RAM جدید اضافه کنید، شاید هر یک به تنهایی یک تأثیر مشابه داشته باشند. اما هنگامی که حافظه خود را به SSD تبدیل می کنید، همه چیز، یک باره سریع می شود. تکنولوژی SSD واقعاً شگفت انگیز است. اما درون آن چیست؟ چگونه کار می کنند؟ و چگونه باید با آنها رفتار کرد؟  بررسی اجمالی حافظه کامپیوتر برای اینکه با تکنولوژی SSD آشنا شوید، در ابتدا بد نیست مبانی بنیادین معماری کامپیوتر را بدانید.
بطور کاملاً ساده، معماری حافظه کامپیوتر، 3 بخش تقسیم می شود: کش (Cache)، حافظه و دیسک سخت (Hard Disk). هر یک از این 3 بخش عملکردی حیاتی دارند، که نحوه فعالیتشان را تعیین می کند.
کش درونی ترین واحد حافظه است. زمانی که کامپیوتر فعالیت می کند، از کش به عنوان زمین بازی برای پردازش و محاسبات استفاده می کند. در نتیجه از آنجایی که بسیار ضروری است، مسیرهای الکتریکی یا همان دسترسی اطلاعات به کش، بسیار نزدیک هستند، تا تبادل اطلاعات در سریع ترین زمان ممکن صورت بگیرد. حافظه یا Memory نیز به نسبت کش اهمیت متوسط دارد؛ که ما اغلب آن را تحت عنوان RAM، مخفف Random Access Memory یا حافظه دسترسی تصادفی می شناسیم.
   رم محلی است که کامپیوتر اطلاعات مربوط به برنامه های فعال و پردازش ها را درون آن ذخیره می کند. سرعت دسترسی به اطلاعات رم نیز به نسبت کش کمی آهسته تر است؛ البته در مقیاس بسیار بسیار کوچک. هارد دیسک یا دیسک سخت نیز محل نگه داری دائمی اطلاعات غیره است. محل ذخیره برنامه ها، فایل ها، اسناد، عکس، فیلم، موسیقی و... .زمانی که شما قصد اجرای یک فایل یا برنامه را دارید، کامپیوتر آن را از هارد دیسک فراخوانی کرده و روی مموری بارگذاری می کند. اما چرا باید این تمایزات را بدانیم؟ بدلیل اینکه تفاوت بسیار زیادی در سرعت وجود دارد.   
کش و مموری اطلاعات را با سرعت نانو ثانیه (000000001/0) جابجا می کنند؛ در حالیکه سرعت هارد دیسک در مقیاس میلی ثانیه (001/0) است! و این به نسبت کندی سرعت (1 میلی ثانیه زمان سریعی است! اما در مقایسه با نانو ثانیه زمان آهسته ای به حساب می آید) به سبب این است که هارد دیسک باید چرخش داشته باشد تا به محل دقیق خواندن اطلاعات برود. و این یعنی کامپیوتر نمی تواند عملی انجام دهد، مگر اینکه صبر کند تا اطلاعات از هارد دیسک فراخوانی شوند. بطور ذاتی، هارد دیسک در نقطه عطف قرار دارد. یعنی مهم نیست دیگر&nbsp; قطعات چه سرعتی دارند، کامپیوتر در حالت عادی به سرعت هارد دیسک وابسته است. و اینجا زمانی است که SSD پا به میان می گذارد. SSD می تواند آن نقطه عطف را از میان بردارد، و با سرعتی حدود 10 برابر سریع تر عمل کند.   درایو حالت جامد چیست؟ &nbsp;Solid State Drive&nbsp; یا به اختصار SSD، حافظه ی است که جایگزین HDD یا هارد دیسک می شود. جنس حافظه آن از نوع Flash Memory و شبیه RAM است؛ با این تفاوت که اطلاعات آن با خاموش شدن کامپیوتر از بین نمی رود. SSD خدمتی ارائه می کند که HDD هیچگاه انجام نمی دهد، و آن هم سرعت فوق العاده است.  اگر شما محفظه سخت افزاری یک هارد دیسک را باز کنید، دسته ای از صفحات فلزی مانند سی دی را می بینید که روی یک محور سوار شده اند، و یک سوزن که وظیفه خواندن و نوشتن اطلاعات را دارد، همانند یک گرامافون روی آن قرار دارد. بنابراین پیش نیاز خواندن اطلاعات از صفحات مغناطیسی، حرکت نوک سوزن و چرخش و رفتن آن به نقطه مربوطه است. SSD اما از طرف دیگر، از شبکه ای از سلول های الکتریکی برای دریافت و ارسال سریع اطلاعات بهره می برد. این شبکه ها در بخش های جداگانه ای به نام Page&nbsp; یا صفحه قرار دارند. صفحات نیز روی هم انباشته می شوند و بلوک ها را تشکیل می دهند.
دانستن این اصطلاحات چه ضرورتی دارد؟ به این دلیل که SSD ها اطلاعات را فقط در صفحات خالی یک بلوک ذخیره می کنند. در حالیکه در هارد دیسک، اطلاعات در هر قسمتی می توانند نوشته شوند، و حتی Overwrite شوند؛ یا روی اطلاعات ذخیره شده قبلی ذخیره شوند. اما در SSD، Overwrite&nbsp; کردن بصورت مستقیم امکان پذیر نیست. اما در SSD حذف کردن اطلاعات چگونه است؟ هر زمان که اطلاعاتی پاک می شود، بسته به اندازه اش، سلول یا صفحه ای که در آن ذخیره شده به عنوان بلا استفاده برچسب می خورد. هر گاه که&nbsp; تمام صفحات یک بلوک برچسب بلا استفاده داشته باشند، SSD تمام بلوک را پاک می کند. با دانستن و در نظر گرفتن این نکته، می توان به صورت تئوری بیان کرد که SSD ها با گذر زمان کُندتر می شوند.  معایب درایو حالت جامد یکی از بزرگترین معایب این حافظه، این است که این حافظه از نوع فلش مموری است. و این یعنی SSD عمر نوشتن اطلاعات بصورت بی نهایت را ندارد، و پس از نوشتن تعداد محدود اطلاعات (هر چند این مقدار بسیار بسیار زیاد است) عمرش تمام می شود. تحقیقات بسیاری صورت گرفته تا وقوع این رفتار را برای فلش مموری ها توضیح دهد، اما خلاصه آن اینطور است که شارژ الکتریکی سلول های SSD بایستی هر چند وقت ریست شوند.   
متاسفانه با گذشت زمان، میزان مقاومت الکتریکی به آهستگی افزایش می یابد، که باعث افزایش ولتاژ مورد نیاز برای نوشتن اطلاعات می شود؛&nbsp; که در نهایت میزان ولتاژ به حدی می رسد که قابل استفاده نیست، و این یعنی پایان عمر فلش مموری.
اما در پایان، SSD خدمتی ارائه می کند که HDD هیچگاه انجام نمی دهد، و آن هم سرعت فوق العاده است.     منبع: Makeuseof 