وقف در حوزه علم آسیب های اجتماعی را کاهش می دهد
 &nbsp;لزوم فعالیت‌ انجمن‌های خیر برای توسعه پژوهش  &nbsp;    حجت‌الاسلام احمد شرفخانی‌ درباره لزوم افزایش&nbsp;وقف‌های علمی و آموزشی با توجه به تأکیدات فراوان مقام معظم رهبری بر توسعه قدرت علمی کشور، گفت: اگر سابقه وقف در ایران بررسی شود، متوجه خواهیم شد که وقف در ابتدا در امور مذهبی صورت می‌گرفت اما گسترش آن بر اساس توسعه علم بوده است.&nbsp; وی افزود: پیشینه وقف را اگر بنگریم متوجه می‌شویم که در مساجد این امر بیشتر صورت می‌گرفت و مردم ملک و زمین خود را برای ساخت مساجد وقف می‌کردند، ولی وقف‌های بعدی در جامعه مانند تعلیم و تربیت قرآنی در مساجد، وقف کتاب در مسجد، وقف آموزش‌های عمومی در مسجد، کتابخانه‌های مذهبی وقفی و ایجاد حوزه‌های علمیه همگی موقوفاتی هستند که سابقه دینی دارند که در رابطه با مسائل علمی صورت گرفته است. شرفخانی اظهار داشت‌:‌ وقف در عرصه‌های اجتماعی و خیریه بعد از وقف‌های علمی گسترش پیدا کرده و علت هم آن است که ما نتوانسته‌ایم علم آموزش در جامعه را در کنار یکدیگر جا بیندازیم و همین مسیر باعث شده تا کمی تغییر به وجود آید. معاون فرهنگی و اجتماعی سازمان اوقاف و امور خیریه تصریح کرد: اگر در هر کشوری مباحث علمی جزو اولویت‌های اجرایی مسئولان قرار گیرد، بخش عمده‌ای از آسیب‌های اجتماعی مرتفع می‌شود و دیگر نیازی نیست تا برای رفع نیازها و آسیب‌های اجتماعی و فرهنگی موقوفاتی داشته باشیم. وی گفت: کسانی که سردمدار و پرچمدار عرصه‌های اجتماعی و فرهنگی هستند متأسفانه وقت کمتری برای این موضوعات دارند در حالی که برخی افراد که در بعضی موضوعات عامل‌المنفعه انجمن‌هایی را راه‌ انداخته‌اند که برای رفع نیازها و &nbsp;کمبودهای اجتماع اقداماتی را به صورت مشترک انجام می‌دهند که تخصص آنها و اقدامات خیرین و موقوفات مرتبط با آن بخشی از فعالیت‌های آنها است.&nbsp; شرفخانی تصریح کرد: زمانی در ایران مدرسه‌سازی یکی از مشکلات اساسی بود ولی با کار مشترک مردم و خیرین این معضل رفع شد ولی متأسفانه کسی کار جدی در عرصه تربیت و آموزش و علم و وقف در این مسیر انجام نداده است. وی خاطرنشان کرد: در برخی کشورهای خارجی ساختار وقف آنها شبیه ایران و الگوگیری از ما بوده است ضمن اینکه بیشترین موضوعات آنها در بحث آموزش، علم، پژوهش و دانشگاه صورت گرفته است. شرفخانی گفت: ضرورت دارد تا مجموعه‌های تخصصی برای رفع نیازهای علمی،‌آموزش و توسعه وقف در این امور ورود پیدا کنند و خیرین این بخش را به سمت خود جذب کنند.&nbsp; وی با اشاره به فعالیت انجمن یاوران وقف افزود: این انجمن فعالیت‌های مختلفی را در امور وقف انجام داده ولی با این حال می‌توانیم بگوییم که متأسفانه در عرصه علم و پژوهش هیچ انجمنی کار خاصی را صورت نداده است.&nbsp;    منبع:Fars News Agency