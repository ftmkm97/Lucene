اخبار بازگشایی مدارس
   دكترفانی وزیر آموزش و پرورش در نشست خبری بازگشایی مدارس با بیان اینكه در حال حاضر بیش از 13 میلیون و700 هزار دانش آموز در مدارس روزانه&nbsp; تحصیل می كنند، تصریح كرد: این درحالی است كه امسال به نسبت سال گذشته رشد 200 هزار دانش آموز را شاهد هستیم.

وی همچنین در خصوص استخدام در این وزارتخانه اظهار داشت: امسال 10 هزار نفر از طریق کنکور سراسری جذب شدند و در دانشگاه فرهنگیان و دانشگاه شهید رجایی تحصیل خواهند کرد که مراحل گزینش آنها انجام شده است و اسامی نهایی آنها به همراه نتایج کنکور سراسری توسط سازمان سنجش اعلام می‌شود.

وی تصریح کرد: 10 هزار نفر نیز امسال از طریق آزمون استخدامی و ماده 28 اساسنامه دانشگاه فرهنگیان پذیرش شده و دوره یک‌ساله آموزشی را طی خواهند کرد و از مهر ماه سال ۹۶ در آموزش و پرورش جذب می‌شوند.&nbsp;   هم چنین معاون آموزش ابتدایی وزیر آموزش و پرورش گفت: پیش‌بینی&nbsp; می ‌کنیم امسال 7 میلیون و 700 هزار دانش‌آموز در 6 پایه ابتدایی تحصیل کنند.

دیمه ور با بیان اینکه جشن شکوفه‌ها ساعت 9 صبح 31 شهریور در تمام دبستان‌های کشور شده است، اظهار داشت: دانش‌آموزان اول ابتدایی و نوآموزان پیش‌دبستانی در این مراسم حضور داشته اند.

منبع: کانال رسمی آموزش و پرروش 
بخش مرکز یادگیری سایت تبیان،تنظیم:نیلوفر یاقوتی 