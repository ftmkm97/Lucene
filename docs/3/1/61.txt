درخشش کودکان ایرانی در مسابقه نقاشی بلغارستان
 سه کودک و نوجوان ایرانی جایزه اول، تندیس و دیپلم افتخارِ مسابقه بین المللی نقاشی مونتانای بلغارستان در سال 2016 را از آن خود کردند. بخش هنری تبیان   &nbsp;موضوع این مسابقه «موسیقی و رقص های سنتی مردم کشور من» بود و از بین دو هزار و 800 اثر رسیده از 33 کشور جهان، سه عضو مراکز فرهنگی هنری کانون موفق به دریافت جایزه و دیپلم افتخار این مسابقه شدند. هانا سپهری کیا هفت ساله از مرکز شماره یک کانون استان کرمانشاه، جایزه اول و تندیس این دوره مسابقه نقاشی بلغارستان را دریافت کرد. سارا زورمند 11 ساله از مرکز شماره چهار کانون استان اردبیل و فاطمه خسروی 14 ساله از کانون استان خراسان جنوبی هر دو دیپلم افتخار این رقابت بین المللی را کسب کردند. همچنین دیپلم افتخار مسابقه بین المللی نقاشی مونتانای بلغارستان به امور بین الملل کانون پرورش فکری کودکان و نوجوانان برای مشارکت و حضور متفاوت در این مسابقه اهدا شده است. کانون پرورش فکری کودکان و نوجوانان با ارسال 874 اثر نقاشی در این رقابت بین المللی شرکت کرده است    منبع: مهر