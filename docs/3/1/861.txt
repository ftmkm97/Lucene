سیف الله صمدیان یک فیلم دیگر درباره عباس کیارستمی می سازد
 سیف الله صمدیان همکار طولانی‌مدت عباس کیارستمی اعلام کرد در حال ساخت یک مستند درباره حضور ۲۰ ساله عباس کیارستمی کارگردان فقید ایرانی در جشنواره فیلم کن است.  بخش سینما و تلویزیون تبیان    &nbsp;صمدیان که در ۳۰ سال اخیر در حال مستندسازی از زندگی عباس کیارستمی بوده،&nbsp;در سال ۲۰۰۱ نیز تصویربرداری فیلم مستند «ای‌بی‌سی آفریقا» را برای او انجام داده و در فیلم «عباس کیارستمی: یک گزارش» در سال ۲۰۱۳ هم مشارکت داشته است. او کارگردانی «۷۶ دقیقه و ۱۵ ثانیه با کیارستمی» را نیز انجام داده که عنوان آن اشاره‌ای به طول زندگی نویسنده فقید دارد. این فیلم در جشنواره فیلم ونیز به نمایش درآمد و در جشنواره فیلم بوسان نیز به عنوان بخشی از مروری بر زندگی کیارستمی نمایش داده می‌شود. صمدیان در جشنواره بوسان درباره فیلم جدیدی که با محوریت عباس کیارستمی می‌سازد گفت: فیلم بعدی درباره ۲۰ سال زندگی عباس در جشنواره فیلم کن است. صمدیان در جشنواره فیلم بوسان در برنامه‌ای که با عنوان «مولف ایرانی: عباس کیارستمی هدیه جاودانی سینمای ایران» برگزار شد در کنار پسر کیارستمی یعنی احمد و همکار طولانی مدت دیگر وی یعنی شهره گلپریان که عامل اکران فیلم‌های ایرانی در ژاپن بوده و آنها را در بوسان نیز معرفی کرده است، حضور یافت. گلپریان به عنوان دستیار کیارستمی کار می‌کرد و مترجم فیلم «شبیه یک عاشق» در ژاپن بود. گلپریان همچنین تهیه کننده فیلم ژاپنی زبان «کات» ، «داستان هنوز تمام نشده» و «توکیو ان وای» بوده است. لی وانگ-جو پروفسوردانشگاه ملی بوسان اداره کننده این بحث بود. احمد کیارستمی در این نشست صحبت کرد و&nbsp;درباره پدرش گفت: او خودش شبیه فیلم‌هایش بود: متواضع، صادق و در دسترس. او در حالی ما را ترک کرد که هنوز به اندازه کافی درباره او نمی‌دانستیم و حالا ما هنوز باید در میان آثار او پرسه بزنیم تا بتوانیم همه آنها را کشف کنیم.     منبع: خبرگزاری مهر 

