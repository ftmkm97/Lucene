تاثیر عصاره گیاهان دارچین و میخک بر روی میکروب های دهان- جلسه اول
   عنوان پروژه: تاثیر عصاره گیاهان دارچین و میخک بر روی میکروب های دهان
زمینه: زیست شناسی، میکروبیولوژی
نوع پروژه: عملی - متوسط
مولف: سمانه فلاح زاده&nbsp;
 جلسه اول:&nbsp; آشنایی با خواص&nbsp;گیاهان دارچین و میخک و مقدمه ای در باره میکروب های دهان اهداف در این جلسه می خواهیم اندکی با خواص گیاهان دارچین و میخک و تاثیر آن ها بر میکروب های دهان آشنا شویم. وسایل مورد نیاز به کامپیوتر برای جستجو در اینترنت و کتاب های علمی در زمینه گیاهان دارویی و بیماری های دهان و دندان نیازمندیم. هزینه بسیار کم
 محیط دهان
 دهان به علت وجود بزاق که از غدد بزاقی ترشح می شود دائما مرطوب است به همین دلیل محیط مناسبی برای رشد باکتری ها است. باکتری های موجود در دهان می توانند بر روی ذرات غذا در بین دندان ها تاثیر گذاشته و در اثر عمل تخمیر وفساد گاز های بد بو تولید کنند. به همین علت&nbsp; رعایت بهداشت دهان و دندان&nbsp; همواره مورد توجه است. یکی از مواد طبیعی و خوشبو که میتواند به&nbsp; پاکیزگی وخوشبو کردن محیط دهان کمک کند دارچین است.

پلاک دندانی تجمعی از خرده های مواد غذایی ترکیبات بزاق و خصوصا"میکروب های داخل دهان است که بر روی لثه و دندان ها قرار می گیرد و به سادگی هم قابل رویت نیست و در صورتی که مورد توجه ورسیدگی قرار نگیرد به صورت لایه ای نرم و آلوده بر روی دندان احساس می شود باکتری های موجود در این پلاک ها سمومی تولید می کنند که با عث تحریک و التهابات لثه می گردد در واقع پلاک دندانی عامل اصلی ایجاد پوسیدگی دندان هاست .   دارچین دارچین با نام علمی cinamomum Verum درختچه ای است که همیشه&nbsp; سبز است و پوست آن&nbsp;از قدیم به عنوان ادویه مورد استفاده قرار می گرفته است و کاربرد زیادی&nbsp; در صنایع عطر سازی و داروسازی دارد. اسانس دارچین به علت دارابودن خاصیت ضد عفونی کنندگی باعث محدود کردن رشد باکتری های مضر دهان و دندان می شود.این ماده سرشار از مواد مورد نیاز بدن از جمله منگنز ،کلسیم و آهن می باشد و با داشتن خاصیت تازه کنندگی دهان و خوشبو کردن آن&nbsp;در بسیاری از آدامس ها به عنوان طعم دهنده به کار می رود. عصاره آبی دارچین دارای خاصیت ضد قارچی است. همچنین مصرف مخلوط پودر دارچین با آب گرم به عنوان دهان شویه برای درمان آفت های دهان موثر است.

دارچین که در بسیاری از نان‌ها و شیرینی‌ها به عنوان ادویه استفاده می‌شود به عنوان ماده ضدکپک در بسته‌بندی مواد غذایی&nbsp; هم استفاده می شود. با وجود شیرینی و عطر موجود در این ماده، دارچین می‌تواند عامل نابودی میکروب‌ها شود. این ماده در مصر باستان در مومیایی کردن مورد استفاده قرار می‌گرفته است.   میخک نلم علمی گیاه میخک caryophillium aromaticu است. درخت میخک بومی جزائر اندونزی و اقیانوسیه است و به علت زیبایی خاصی که دارد امروز در بیشتر نقاط دینا بعنوان درخت زینتی پرورش داده می شود . البته در مناطق سردسیر این گیاه در گلخانه و گرم خانه نگهداری می شود. و درختی است کوچک و مخروطی شکل که برگ های آن هیچ وقت زرد نمی شود ودر تمام طول سال سبز است. ارتفاع این درخت تا 10 متر می رسد. برگهای آن نوک تیز و بیضوی و دم برگ های آن قرمز رنگ است و به درخت زیبایی مخصوصی می دهد.

گل های میخک کوچک و مجتمع بصورت خوش هایی شامل 10 تا 25 گل می باشد .
وجه تسمیه این درخت بدین دلیل است که غنچه های خشک شده آن که کوچک و بطول یک سانتی متر است بشکل میخ کوچک می باشد .

در قدیم میخک ادویه ای گران قیمت بود که تنها پادشاهان و ثروتمندان می‌توانستند از آن استفاده کنند.
از روغن میخک نیز در تولید عطرها، صابون‌ها و یا به عنوان ماده طعم دهنده در لوازم پزشکی و دندان‌پزشکی استفاده می‌شود. &nbsp;خواص داروئی میخک از نظر طب قدیم ایران خیلی گرم و خشک است و دارای خواص بسیاری است برای رفع دندان درد و گوش درد از اسانس این گیاه استفاده می شود. میخک تقویت کننده مغز می باشد و کسانی که حافظه ضعیف دارند باید از دم کرده میخک استفاده کنند میخک از سرطان جلوگیری کرده و حتی درمان کننده سرطان می باشد .برای رفع سردرد مفید است بدن را تقویت می کند تب بر و کرم کش است و برای گردش خون وقلب مفید است.
 شما دوستان عزیز برای یافتن اطلاعات بیشتر درباره این گیاهان سری هم به سایت های زیر بزنید: •&nbsp;http://www.irteb.com/herbal/
این سایت خواص گیاهان دارویی به همراه اسامی و و روش های مختلف درمانی بیماری ها آمده است. همچنین مقادیر مورد نیاز از گیاه و طرز تهیه و آماده کردن آن ها ازجمله روش های تهیه جوشانده، کمؤس های مرطوب و خشک، ضماد و ... آورده شده است.&nbsp;

•&nbsp;http://www.pezeshk.us/?cat=12
در این سایت نیز خواص گیاهان مختلف آمده است.

•&nbsp;http://jiamp.srbiau.ac.ir/
این سایت مربوط به فصل نامه کاربرد گیاهان دارویی است و در آن می توان مقالات علمی مرتبط با خواص مختلف گیاهان پیدا کرد.&nbsp;
&nbsp;شما همچنین می توانید به کتاب میکروب شناسی دهان و دندان نوشته دکتر محمدحسین سالاری هم مراجعه کنید.
  مطالب مرتبط:
تاثیر عصاره گیاهان دارچین و میخک بر روی میکروب های دهان- جلسه اول 
تاثیر عصاره گیاهان دارچین و میخک بر روی میکروب های دهان- جلسه دوم
تاثیر عصاره گیاهان دارچین و میخک بر روی میکروب های دهان- جلسه&nbsp;سوم 
تاثیر عصاره گیاهان دارچین و میخک بر روی میکروب های دهان- جلسه چهارم
تاثیر عصاره گیاهان دارچین و میخک بر روی میکروب های دهان- جلسه پنجم
 بخش پروژ] های دانش آموزی سایت تبیان 
تهیه: مهبان رحیمی فرد،تنظیم:نیلوفر یاقوتی 