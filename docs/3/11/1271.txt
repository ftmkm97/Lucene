جدیدترین شعرهای شکوه قاسم نیا منتشر شد
 جدیدترین مجموعه شعر شکوه قاسم‌نیا با نام «من و مامان و مدرسه» به دست کودکان رسید. بخش کتاب و کتاب خوانی تبیان    &nbsp;به نقل از اداره‌کل روابط‌عمومی و امور ‌بین‌الملل کانون پرورش فکری کودکان و نوجوانان، همزمان با آغاز سال تحصیلی کودکان می‌توانند ۱۳ شعر از شکوه قاسم‌نیا را در کتاب «من و مامان و مدرسه» بخوانند. میترا عبدالهی تصویرگری این کتاب را بر عهده داشته است. بر اساس این گزارش، مضمون تمام شعرهای این مجموعه مدرسه و مسایل مرتبط با آن هم‌چون دوستی، دلتنگی فرزند برای مادر، قهر و آشتی، وسایل مدرسه و... است. در شعر هم‌کلاسی می‌خوانیم: مژده بده مامان جون/ من دیگه تنها نیستم/ یه بچه هست توی صف/ که پشت اون می‌ایستم/ فهمیدم اتفاقا/ که هم‌کلاسی هستیم/ با هم دیگه دوست شدیم/ کنار هم نشستیم «لقمه»، «مداد قرمز»، «دل درد»، «کیف»، «حرف زشت»، «اسم من» و... دیگر شعرهای این مجموعه‌اند. این کتاب در قطع خشتی و در ۳۲ صفحه منتشر شده است و با قیمت ۵هزار و ۶۰۰ تومان قابل خریداری از تمامی فروشگاه‌های کانون پرورش فکری کودکان و نوجوانان در سراسر ایران است.     منبع: خبرگزاری مهر 

