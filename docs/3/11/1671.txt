مطالعه و بررسی چسب های گرماسخت و معرفی سنتز فرمولی جدید
   یازدهمین دوره از پروژه های دانش آموزی تبیان نیز با یاری خداوند و حضور پر شور شما دوستان و علاقمندان به پایان رسید اما کار ما هنوز تمام نشده است! این دوره نیز همچون سال های گذشته دوستان بسیاری با ثبت طرح ها و ایده های خلاقانه خود در منوی "پیشنهاد موضوع" ما را در ارتقای تنوع پروژه ها یاری نموده اند. هم چون گذشته بر آن شدیم تا با گردآوری این ایده های جالب، علاوه بر قدردانی از این دوستان نوآور، زمینه ای را برای ایده پروری سایر پژوهشگران علاقمند فراهم آوریم. فراموش نکنید که ما همیشه منتظر طرح های جدید شما عزیزان هستیم.

نام ایده: مطالعه و بررسی چسب های گرماسخت و معرفی سنتز فرمولی جدید
نام ارائه دهنده/دهندگان: سیده زهرا آقایی و زینب السادات سبحانی
&nbsp;زمینه و نوع پروژه: شیمی
درجه سختی: دشوار
نام مدرسه: دبیرستان الغدیر چکیده هدف دانش آموزان از پژوهش حاضر ارائه فرمولی جدید و ساده در تولید یک نوع چسب گرما سخت برای مصارف خانگی بود. این نوع چسب در طبقه بندی چسب های مصنوعی، صنعتی و ساختمانی قرار دارد که استفاده از آن برای عموم مردم مقدور است. از ویژگی های حائز اهمیت این چسب پرکاربرد ارزان بودن آن است. مقدمه چسب ماده ای است که می تواند بین دو سطح اتصال چسبی به وجود آورد. یک اتصال چسبی دو سطح جامد به هم اتصال یافته است که لایه نازکی از یک چسب را شامل می شود. چسبندگی دو جسم به یکدیگر توسط یک جسم پدیده ای است که در آن سطوح اتصال یابنده ممکن است از طریق جذب فیزیکی (برای مثال نیروهای بین سطحی) و یا جذب شیمیایی (مثل نیروهای و اندوالسی، القائی و پیوند های هیدروژنی) به یک دیگر اتصال یابند.

چسبندگی را می توان به صورت میزان جذب بین یک سطح جامد و یک فاز دوم هم تعریف نمود. فاز دوم از قطرات خیلی ریز یک مایع، و یا فیلی پیوسته از یک مایع (یا جامد) تشکیل یافته است. هدف دانش آموزان از پژوهش حاضر ارائه فرمولی جدید و ساده در تولید یک نوع چسب گرما سخت برای مصارف خانگی بود. این نوع چسب در طبقه بندی چسب های مصنوعی، صنعتی و ساختمانی قرار دارد که استفاده از آن برای عموم مردم مقدور است. از ویژگی های حائز اهمیت این چسب پرکاربرد ارزان بودن آن است.   روش ساخت دانش آموزان ابتدا اجزاء تشکیل دهنده یک چسب بر حسب فرآیند چسباندن و نوع جنس سطوح توام با طرح محل های متصل شونده را تعیین کردند. سپس آزمایش های اولیه از درصد های تقریبی از مواد استفاده کردند تا به یک درصد نسبتا مطلوبی رسیدند که آن را در آزمایش خود به کار بردند. مواد تشکیل دهنده: 1) رزین پلیمری
2) الکل اتانول
3) پودر سنگ
4) کلسیم کربنات ابتدا مواد تشکیل را با مقدار معینی که در زیر ارائه شده است با یکدیگر مخلوط کردند: 20% رزین با وزن 40 گرم
30% پودر سنگ (بدون الک) با وزن 60 گرم
50% کلسیم کربنات با وزن 100 گرم
سپس الکل اتانول را تا جایی اضافه کردند که مخلوط به حالت خمیری درآمد. بعد خمیر را آن قدر ورز دادند تا کاملا یک دست شود. خمیر حاصله را به دور قالب ها پیچیده و درون ماکرو فر تا توان 6000 وات به مدت 4 دقیقه قرار دادند. مهارت های کسب شده 1.&nbsp;چگونگی تفکر طراحی
2.&nbsp;چگونی پژوهش و استخراج مطالب
3.&nbsp;آشنایی با استاندارهای طراحی و نحوه ارائه ایده در گام های اولیه و نهایی
4.&nbsp;آشنایی با روش های ایده یابی
5.&nbsp;آشنایی با نگارش مقاله
6.&nbsp;آشنایی با نحوه ساخت انواع چسب

بخش پروژه های دانش آموزی سایت تبیان 
تهیه:مهدی رحمانی، تنظیم: نیلوفر یاقوتی 