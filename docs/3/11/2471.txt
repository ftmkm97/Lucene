آمادگی حکومت برای صلح مشروط با طالبان
 حکومت افغانستان اعلام کرد، حاضر است با عین شرایط حزب اسلامی با گروه طالبان نیز در صورت پیوستن&nbsp; به پروسه صلح، اجراات کند. بخش سیاست تبیان   محمد حنیف اتمر، مشاور امنیت ملی رییس جمهور گفت: حکومت حاضر است، با عین شرایط حزب اسلامی با گروه طالبان نیز در صورت پیوستن شان به صلح، اجراات کند.
مشاور امنیت ملی رییس جمهور که در مراسم امضای توافق نامه صلح با حزب اسلامی صحبت می کرد، گفت: اگر طالبان به صلح بپیوندند، حکومت حاضر است با عین شرایط حزب اسلامی با آنان برخورد کند.
اتمر خطاب به طالبان گفت: به شما خارجی ها گفته اند، دولت و رهبران افغانستان در صلح صادق نیستند و با آنان صحبت نکنید، اما امروز ادعای شان غلط ثابت شد.
او افزود: به شما دروغ گفته اند و ما با امضای این توافق نامه معلوم کردیم که این کار را می کنیم.
اتمر خطاب به گروه طالبان تصریح کرد: مواردی را که با حزب اسلامی وعده و انجام شد، با شما هم وعده می کنیم.
توافق نامه صلح حکمت با حزب اسلامی حکمت یار چاشت روز پنج شنبه میان هیئت حزب اسلامی و مقام های شورای عالی صلح و حکومت به امضا رسید.
حزب اسلامی گلبدین حکمتیار نخستین گروه مخالف مسلح حکومت است که دست از جنگ برداشته و در چارچوب گفت گوهای سیاسی به صلح می پیوندد، اما برژس طالبان طی سال های گذشته همواره خواسته افغانستان برای پیوستن شان به روند صلح را رد کرده اند.
منبع: خامه پرس
