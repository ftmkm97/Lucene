رفع بوی عرق با 10 گیاه دارویی
 برخی گیاهان دارویی برای رفع بوی بد بدن ناشی از تعریق زیاد پوست و رشد باکتری ها روی آن مفید می باشند. این گیاهان علاوه بر کاهش تعریق بدن و اثر ضدعفونی کنندگی، دارای بوی خوش و مطبوع نیز هستند. لذا نه تنها بدبویی بدن را رفع می کنند، بلکه به خوشبو شدن آن نیز کمک می نمایند. بخش سلامت تبیان   1- برگ مورد پاشیدن پودر برگ خشک شده گیاه مورد، یا شستشوی پوست با دم کرده غلیظ برگ مورد به علت داشتن تانن فراوان و خاصیت قابض بودن، تعریق پوست را کنترل می کند و اسانس معطر آن باعث خوشبویی بدن می شود. 2- برگ شیرین بیان دم کرده غلیظ برگ تازه شیرین بیان (حدود 50 گرم در یک لیتر آب جوش که به مدت 15 دقیقه دم کشیده باشد) را جهت شستشوی موضع عرق روزی 2 تا 3 بار استفاده نمایید تا از بوی بد عرق رهایی یابید. 3- برگ حنا پودر برگ حنا به تنهایی یا همراه با پودر برگ سدر یا جوش شیرین، با اثر خنک کنندگی پوست و کم کردن فعالیت غدد عرق، به رفع بدبویی عرق کمک می کند.  شستشوی بدن با گلاب یا پاشیدن پودر گل سرخ زیر بغل یا داخل کفش، از دیگر روش های طبیعی کاهش عرق و رفع بوی آن محسوب می شود همچنین می توان حنا را با جوشانده سماق یا سرکه خمیر کرده و به موضع عرق مالید و نیم ساعت بعد با آبغوره یا سرکه رقیق شده موضع را شستشو داد. 4- مریم گلی از جوشانده گیاه مریم گلی همراه با گل ختمی و زوفا، می توان شربت خوراکی تهیه کرد و روزی 2 مرتبه میل نمود تا در کاهش تعریق بدن اثر بگذارد. همچنین پاشیدن پودر آن در زیر بغل یا داخل کفش یا شستشوی موضع عرق با دم کرده غلیظ آن، در رفع بدبویی و خوشبو نمودن پوست موثر است. 5- مازو تانن فراوان این گیاه، آن را جزو قابض های قوی قرار داده است که استفاده از پودر یا دم کرده غلیظش به کسانی که از ترشح زیاد غدد عرق پوست شاکی اند توصیه می شود.   6- پوست و برگ گردو برگ گردو دارای خاصیت ضد میکروبی قوی می باشد و شستشوی موضع عرق با خیسانده یا دم کرده غلیظ برگ تازه گردو در رفع بدبویی پوست موثر است. پوست سبز گردو نیز به علت دارا بودن تانن فراوان و قابض بودن، در کنترل ترشح عرق بسیار مفید است. 7- نعناع استفاده خوراکی از برگ تازه نعنا یا عرق نعنا در رفع بدبویی دهان بسیار موثر است. همچنین استفاده از دم کرده نعناع جهت شستشوی پوست بدن علاوه بر رفع بدبویی و کم کردن ترشح غدد عرق باعث خوشبو شدن بدن نیز می شود. 8- برگ سیب شستشوی بدن با دم کرده برگ تازه درخت سیب، در کاهش بوی بد عرق نقش موثری دارد. خصوصا اگر این دم کرده همراه با کمی سرکه استفاده شود. 9- گل سرخ گذاشتن گلبرگ های تازه گل سرخ روی موضع عرق یا شستشوی بدن با گلاب یا پاشیدن پودر گل سرخ زیر بغل یا داخل کفش، از دیگر روش های طبیعی کاهش عرق و&nbsp;رفع بوی&nbsp;آن محسوب می شود. 10- رزماری این گیاه که به اکلیل کوهی نیز شهرت دارد، در کاهش تعریق بدن اثر بسزایی دارد. می توان ترکیبی از 50 گرم پودر برگ رزماری و 200 گرم پودر تالک تهیه نمود و روزی 2 تا 3 بار به محل عرق پاشید.  علاوه بر گیاهان دارویی مذکور، استفاده از جوش شیرین، گِل ارمنی و زاج سفید نیز که در واقع جزو مواد معدنی دارویی هستند، برای درمان تعریق و بوی بد آن موثر است. گِل ارمنی یا همان خاک ارژیل، نوعی گِل رس خالص ورز داده شده است که در التیام زخم و ضدعفونی کردن پوست و رفع بوی بدن موثر است. طرز استفاده از این ماده معدنی به این صورت است که می توان آن را به صورت خشک به تنهایی و یا ترکیب با پودر نعناع و گل سرخ روی موضع عرق پاشید، یا به صورت محلول با مقداری آب و سرکه به صورت گل شل درآورد و روزی نیم ساعت روی موضع عرق گذاشت. به طور کلی ذرات رس قدرت جذب بالایی دارند.     منبع : ماهنامه طبیب سبز - سید رضا فاطمی نیا، پزشک و کارشناس طب سنتی

