کسب مدال طلای قهرمانی تکواندوی کشور توسط دانش آموز البرزی
   عبدالکریم رستمی روز سه شنبه در گفت و گو با ایرنا افزود: در این دوره از مسابقات عرشیا حاجی زاده دانش آموز پایه ششم از دبستان شهدای خرمشهر در هفته جاری برای این ناحیه و البرز افتخار آفرینی کرد. بخش ورزشی تبیان   وی اظهار کرد: بیست و چهارمین دوره مسابقات قهرمانی تکواندو خردسالان کشور در استان یزد برگزار شد که عرشیا حاجی زاده در این دوره مقام اول را به دست آورد.
وی با اشاره به شرکت 28 استان در مسابقات قهرمانی تکواندو خردسالان کشور یادآور شد: عرشیا حاجی زاده دانش آموز ناحیه سه کرج در قالب تیم ملی از البرز در این مسابقات در وزن سوم به مقام اول دست یافت.
رستمی ادامه داد: در این دوره از مسابقات قهرمانی تکواندو خردسالان کشور 28 تیم از استان های مختلف کشور حضور داشتند که تیم البرز با کسب مدال طلای دانش آموز ناحیه 3 کرج مقام اول تیمی را به دست آورد.
وی گفت: این دومین مدال طلایی است که در سال تحصیلی جدید توسط دانش آموزان آموزش و پرورش ناحیه 3 کرج در کشور کسب می شود.
مدیر آموزش و پرورش ناحیه سه کرج خاطرنشان شد: توسعه و تقویت فعالیت ها و زیر ساخت های ورزشی یکی از برنامه های مهم این ناحیه در سال تحصیلی جدید است.
لازم به ذکر است اولین مدال طلای دانش آموزی البرز در سال تحصیلی 96-95 توسط ملینا اسماعیلی دانش آموزان پایه پنجم از دبیرستان غیر دولتی بوستان آموزش و پرورش ناحیه سه کرج در مسابقات قهرمانی تکواندو خردسالان کشور کسب شد.   منبع : ایرنا
