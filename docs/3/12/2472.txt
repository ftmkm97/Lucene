من خوشبختم، شما چطور؟
 مسلما هر کسی برای رسیدن به اهداف خودش و رسیدن به خوشبختی برنامه ریزی های متعددی انجام می دهد. هر شخص اهداف خود را برای رسیدن به آرامشی واقعی و زندگی زیبا مشخص می کند. محمد هادی فرج الهی - بخش زیبایی تبیان    اما حقیقت امر حاکی از آن است که خوشبختی&nbsp; واقعی در احساس آرامش در لحظه حال است. من هر روز این جمله را با خودم تکرار می کنم :من همین الان خوشحالم، فردا دست خداست.
تحقیقات نشان داده است که با مشخص کردن هدف و تلاش برای رسیدن به آن علاوه بر سلب آرامش مانع تحقق آن خواهیم شد. در خصوص مطالعات انجام شده توسط دنیل گیلبرت استاد روانشناسی دانشگاه هاروارد می توان اینگونه برداشت کرد که تفکر (زمانی خوشبخت می شویم که...) کاملا بیهوده و اشتباه است زیرا زندگی آرام در لحظه حال را از بین می برد و در عین حال خوشبختی را منوط به شرطی می کند که اصلا مشخص نیست تحقق یابد و یا اگر هم تحقق یابد چقدر به انسان کمک می کند. در لحظه زندگی کردن&nbsp; برای احساس خوشبختی بسیار بهتر است تا اینکه بخواهیم از همین الان به آینده فکر کنیم و عذابی را دچار احوال خودمان بنیم که اصلا مشخص نیست قرار است چه اتفاقی بیافتد. اشتباه نکنید، آینده نگری کار عاقلانه ای است اما به شرطی که زندگی ما را تحت و شعاع خود قرار ندهد که آرامشمان سلب شود. برای داشتن زندگی زیبا باید بدانیم که مهم این است که احساس خوشبختی کنیم و این احساس خوشبختی باید از درون بجوشد، باید از خودمان شروع کنیم برخی بر این باورند که با پول زندگی زیبایی دارند و پول با خود آرامش و خوشبختی می آورد. لازم به ذکر است که بررسی ها نشان می دهد که افزایش درآمد موجب خوشبختی نمی شود زیرا بخش کوچکی از خوشبختی ثروت، سطح اجتماعی و ... است. 
تحقیقات نشان می دهد که افزایش درآمد پس مدت نه چندان طولانی دیگر برای انسان فرقی با قبل نمی کند. بخش عمده ای از عوامل تایین کننده خوشبختی عادت های فردی یعنی عادت های فکری، احساسی، کلمات و رفتار و... و عوامل ژنتیکی می باشد. در واقع ما به جای انتظار یک هدف ایده آل و دامن زدن به دل آشوبی و بلاتکلیفی باید به رشد و تحکیم عوامل تعیین کننده سطح خوشبختی در خود بپردازیم. اگر شما هم مانند خیلی ها فکر می کنید که، با رسیدن به پول و شغل و زیبایی و حتی سفر با همسر و کسانی که دوستشان دارید به خوشبختی می رسید سخت در اشتباهید، زیرا هر بار با رسیدن به هر کدام از آن ها فکر می کنید کمتر از قبل خوشبخت و خوشحال هستید و هر بار که این تجارب را هم دارید از هیجان آن ها کاسته می شود و رفته رفته تکراری خواهند شد.
بیایید از همین الان دیگر به بیشتر و بهتر و ای کاش و ... فکر نکنیم. در این صورت آرامش و خوشبختی کلی در زندگی را به خودمان هدیه می دهیم. بیایید آرامش و خوشحالی خود را درگیر اهدافی که شاید هیچوقت تاثیری روی زندگی ما نداشته باشند نکنیم. برای داشتن زندگی زیبا باید بدانیم که مهم این است که احساس خوشبختی کنیم و این احساس خوشبختی باید از درون بجوشد، باید از خودمان شروع کنیم. هیچ چیزی اتفاقی نیست. برای داشتن آرامش خاطر و خوشبختی باید خودمان دلسوز خودمان باشیم. دلبستن به آینده ای که مشخص نیست چیزی جز اینده فروشی و سلب آرامش نیست.
خستگی و افسردگی را دور بریزید. از همین الان لبخند بزنید به هر آنچه که هست و هر آنچه که دارید. زندگی را فدای آینده نا معلوم نکنید، البته این به معنای تلاش نکردن برای آینده نیست. باید درست رفتار کنیم. نه آنقدر بی خیال باشیم که زندگی خود را تحت و الشعاع قرار دهیم و آنقدر پیگیر اهدافی باشیم که رسیدن به آن ها مستلزم اما و اگر است. در لحظه خوشبخت باشید. آرامش خدادادیست اما نگه داشتن ان کار خودمان است. خوشبختی را نگه دارید. واقع بین باشید.
لحظه شیرین و آرام حال را فدای فردای نامعلوم نکنید. قدری تامل کنید، زندگی یعنی همین لحظه که لبخندت جهان را می خنداند...
زندگی جاریست، خدا رابخوانید.   