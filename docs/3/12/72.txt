٣٩ تابلوی ایرانی در کریستیز فروخته شد
 در بیست و یکمین دوره حراج سالانه کریستیز دوبی که شب گذشته برگزار شد، 39 اثر از 41 اثر ارائه شده ایرانی به فروش رسیدند. فراوری: یاسمن پیشوایی- بخش هنری تبیان   در حراجی دیشب کریستیز که در هتل امارات تاورز دوبی و در قالب نمایشگاه «هنر معاصر و مدرن» برگزار شد، در مجموع فروشی بیش از 6 میلیون و 300 هزار دلار ثبت شد. در این میان 11 اثر از 41 اثر ارایه شده ایرانی هر یک به قیمتی بالای 100 هزار دلار به فروش رسیدند. در این حراجی 113 اثر از هنرمندان خاورمیانه برای فروش عرضه شده بودند که در مجموع به مبلغ 6.364.875 دلار به فروش رفتند. گران ترین اثر این دوره تابلوی «سال های پرنده» اثر شفیق عبود هنرمند لبنانی بود که به قیمت 391.500 دلار فروخته شد. تابلویی از حسین زنده رودی به قیمت 307.500 دلار فروخته شد و عنوان دومین اثر گران قیمت حراجی را به خود اختصاص داد.   «سال های پرنده» اثر شفیق عبود هنرمند لبنانی در این مراسم&nbsp; 37 اثر ایرانی سبک سقاخانه از چهره های برجسته هنر ایران از پرویز تناولی تا فرهاد مشیری زیر چکش حراج رفت. بخشی از این آثار در بخش ویژه هنر سقاخانه و با عنوان «فراتر از چشمه: پیشگامان سقاخانه» ارایه شده بودند که شامل 19 اثر از پرویز تناولی، فرامرز پیلارام، مسعود عربشاهی، سهراب سپهری، صادق تبریزی و ناصر اویسی بودند. بالاترین قیمت ها برای آثاری از فرامرز پیلارام به ترتیب؛ ترکیب 19، 343,750 دلار؛ ترکیب 3، 150,000 دلار؛ ترکیب 6، 87,500 دلار؛ ترکیب 8، 62,500 دلار و ترکیب 18، 37,500 دلار پیشنهاد شد. در این حراج چهار اثر ازمجموعه «هیچ» به قیمت 150,000 دلار، «پرسپولیس» به قیمت 137,500 دلار، the vanishing image به قیمت 68,750 دلار و از مجموعه «شیرین و فرهاد» به قیمت 50,000 دلار از پرویز تناولی به فروش رفت. همچنین چهار اثر فرهاد مشیری بدون عنوان به قیمت 199,500 دلار، « ب» به قمیت 106,250 دلار، « کاسه آتش» به قیمت 106,250 دلار و بدون عنوان با قیمت&nbsp; 81,250 دلار چکش خورد. در این مراسم 37 اثر ایرانی سبک سقاخانه از چهره های برجسته هنر ایران از پرویز تناولی تا فرهاد مشیری زیر چکش حراج رفت.  آثار مسعود عربشاهی در حراجی دیشب کریستیز نیز به ترتیب 13,750، 11,875 و 9,375 فروخته شد. از منوچهر یکتایی دیگر هنرمند کشورمان سه اثر نیز در این حراج ارائه شد که با قیمت های پیشنهادی 137,500، 52,500 و 47,500 دلار فروخته شد. همچنین بالاترین قیمت ها برای سه اثر سهراب سپهری با عنوان بیشه به قیمت 137,500 دلار، 37,500 دلار و 35,500 دلار پیشنهاد شد. دو اثر از ناصر اویسی با عنوان «نوازنده عود» به قیمت 23,750 دلار و «عطار گل رز» به قیمت 20,000 دلار&nbsp; نیز در حراج دیشب به فروش رسید. همچنین دو اثر از صادق تبریزی با بالاترین قیمت های پیشنهادی 11,250 دلار و 3,250 دلار چکش خورد. بالا ترین قیمت ها برای آثاری از کوروش شیشه گران با عنوان «سماور» 106,250دلار و اثر «قوری چای» 50,000 دلار پیشنهاد شد. دو اثر منیر شاهرودی فرمانفرمانیان با عنوان « پنج ضلعی » به قیمت 150,000 دلار&nbsp; و&nbsp; «توپ آینه» به قیمت 87,500 دلار فروخته شد. همچنین آثاری از سید محمد احصایی به قیمت 81,250 و&nbsp; 56,250 دلار چکش خورد. بالاترین پیشنهاد برای آثار حسین زنده رودی، ناصر عصار با عنوان «قطعه آبی»، نصرالله افجه ای، رضا درخشانی با عنوان «شیرین و خسرو» و ملیحه افنان به ترتیب به قیمت 307,500 ، 15,000، 93,750، 56,250 و 18,750&nbsp; دلار&nbsp; بوده است. بالاترین قیمت برای اثر فرامرز پیلارام با عنوان «ترکیب 19»به قیمت 343,750 و پایین ترین قیمت برای اثری از صادق تبریزی به قیمت 3,250 پیشنهاد شد. در حراج دیشب مبلغ 3.144.500 دلار برای آثار هنرمندان ایرانی پرداخته شد. امسال حراج کریستیز برای روی جلد کاتالوگ این دوره حراج اثری از شفیق عبود لبنانی و پشت جلد نیز اثری از حسین زنده رودی را ارایه کرده است.   اثر حسین زنده رودی - قیمت فروش 307 هزار دلار   «بیشه» سهراب سپهری- قیمت فروش 137.500 هزار دلار   «کمپوزیسیون 3» فرامرز پیلارام- قیمت فروخته شده 150 هزار دلار   «پرسپولیس» پرویز تناولی - قیمت فروش 137 هزار دلار آثاری از هنرمندان مصر، ترکیه، لبنان، عراق، فلسطین، مراکش، عربستان سعودی و امارات در کنار آثار هنرمندان ایرانی در این دوره از حراجی کریستیز برای فروش عرضه&nbsp; شدند.&nbsp;&nbsp;     منابع: سایت کریستیز/فارس/ ایلنا
