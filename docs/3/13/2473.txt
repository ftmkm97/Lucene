آیا  اعضای خانواده شما خوشبخت هستند؟
 شاید یکی از آرزوهای خیلی از آدم های روی زمین، داشتن یک کانون خانوادگی گرم باشد. اینکه همه اعضا بتوانند با همدیگر ارتباط صمیمانه داشته باشند، با یکدیگر به تفریح بروند و با هم سر میز شام جمع بشوند. این آرزو ممکن است حتی هیچ وقت برای برخی از افراد برآورده نشود زیرا این اتفاق نیازمند انجام دادن یکسری مهارت های خاص است. رومینا سادات تجاره، کارشناس ارشد مشاوره - بخش خانواده ایرانی تبیان   &nbsp;به نظر شما چرا در گذشته اعضای خانواده ها ارتباط بهتری با هم داشتند و صمیمی تر بودند؟ چه چیزی باعث می شد که آنها برای همدیگر وقت بیشتری بگذارند؟  رنگ و بویی دیگر با مهرورزی  یکی از مهم ترین عواملی که باعث منسجم تر شدن یک خانواده می شود، وجود محبت و ابراز احساسات مثبتی هست که اعضای آن خانواده به یکدیگر می کنند. سر منشاء مهرورزی اعضای یک خانواده به یکدیگر، محبت بین پدر و مادر است.
&nbsp;در واقع اگر فرزندان محبت بین والدینشان را ببینند قطعا در یک محیط امن پرورش پیدا می کنند و از روحیه و شخصیت سالم تری برخوردار می شوند. این فرزندان به راحتی می توانند از رفتار والدینشان الگوبرداری کنند. مدیریت اخلاقی یعنی خوشرو بودن و خوش گو بودن، تامین نیازهای دیگران، احترام متقابل و مهرورزی از مسایل تاثیر گذار در ارتباطات بین فردی اعضای یک خانواده است  &nbsp;اعضای چنین خانواده ای مسلما می توانند با یکدیگر ارتباط بهتری داشته باشند و از در کنار همدیگر بودن نهایت لذت را می برند. یکی از مهم ترین عوامل خوشبختی خانواده های قدیمی تر، اینکه هنوز پدربزرگ ها و مادربزرگ ها با هم مهربان هستند و از کنار هم بودن لذت می برند همین مساله مهرورزی است.
&nbsp;پس زوج های عزیز، باید مهارت های مهرورزی به همسرتان را یاد بگیرید و آن ها را در چهارچوب خاص، در حضور فرزندانتان نشان بدهید تا آنها هم این مهارت را یاد بگیرند.  پرورش ایمان و خانواده ای مهربان  معنویت یکی از عواملی است که می تواند منجر به ایجاد کانون خانوادگی گرم تر بشود. اگر اعضای یک خانواده به دستورات دینی و مذهبی خود عمل کنند و آن ها را در زندگی فردی خود اعمال کنند، قطعا می توانند از خانواده ی مهربان تری برخوردار شوند.
کسی که به خدا اعتقاد داشته باشد و رعایت حق و حقوق دیگران را قبول داشته باشد، می تواند مراقب نوع رفتار کردنش با اعضای خانواده خودش باشد و در این صورت به کانون گرم خانوادگی دست پیدا کند. 
یکی دیگر از مسایلی که در گذشته باعث می شد که خانواده ها منسجم تر باشند این است که ابعاد معنوی و مذهبی افراد قوی تر بوده و بیشتر به دستورات دینی که عمل می کردند باور و اعتقاد داشتند و صرفا از روی تکلیف و وظیفه آنها را انجام نمی دانند. پس می توانستند اثرات آن را در زندگی شخصی خودشان هم وارد کنند.  مدیریت اخلاقی  مدیریت اخلاق در خانواده ها بسیار مهم است. اخلاق یکی از ویژگی های اصلی و اساسی انسان ها هست و اگر بتوانند آن را در خود تقویت کنند می توانند ارتباطات بین فردی بهتری را با دیگر افراد اطراف خود برقرار کنند. 
داشتن اخلاق خوب و پسندیده یک ویژگی بارز در خانواده های نسل گذشته بوده است. اخلاق یعنی احترام گذاشتن به دیگران، تامین نیاز های آنها و گرفتن مشورت از آنها می باشد. امروزه متاسفانه این اصول در برخی افراد دیده نمی شود و به دلیل داشتن غرورهای کاذب، از احترام گذاشتن خودداری می کنند و در امور خود مشورتی را با کسی نمی کنند.
&nbsp;اگر افراد بعد اخلاقی خود را قوی تر کنند می توانند ارتباطات بین فردی بهتری را داشته باشند. هنگامی که یک مرد در کارهای مهم مربوط به زندگی مشترکش مثل خرید منزل، خودرو و ... از همسرش مشورت می گیرد، کاری می کند که توجه همسرش را به خودش بیشتر کند در این صورت مهر و محبت بین آنها هم بیشتر می شود و در نهایت با هم صمیمانه تر رفتار می کنند. 
خوشرویی، خوش گویی، مسئولیت پذیری، احترام متقابل و توجه به نیازهای دیگران، مشورت گرفتن&nbsp; نیز از دیگر اصول وجود اخلاق در یک فرد است.  سبک زندگی خودمحور ممنوع  مهم ترین مساله ای که باعث از بین رفتن کانون گرم خانوادگی می شود، استفاده بدون حد و مرز از تکنولوژی و عدم مهرورزی افراد خانواده به هم است  افرادی که در زندگی فقط به خودشان توجه می کنند و خودمحور هستند، نمی توانند زندگی های خوبی داشته باشند. افراد خودمحور کسانی هستند که به دیگران توجهی نمی کنند و فقط صرفا خودشان را می بینند. سعی کنید در 5 زمینه در زندگی تان خودمحور نباشید.
&nbsp;در تامین نیازهای اولیه زندگی، تفریح، قدرت، آزادی و محبت کردن. سعی کنید نوع محبتی که اعضای خانواده تان نیاز دارند را بشناسید و برآورده کنید، میزان آزادی و قدرت تصمیم گیری در زندگی مشترک و خانواده تان را مشخص کنید و به دیگر اعضای خانواده خود اجازه قدرت و آزادی در چهارچوب را بدهید. 
یک عامل موفقیت در زندگی و داشتن خانواده های گرم و صمیمی، دیدن نیازهای متفاوت یکدیگر و مشورت گرفتن از آنها است.  تکنولوژی مضر یکی از عواملی که باعث از هم پاشیدن یک خانواده می شود، استفاده بیش از حد از تکنولوژی می باشد. خانواده هایی که در آن ها هیچ رنگ و بویی از محبت و مهرورزی بین اعضای آن دیده نمی شود، توجهی به تامین نیازهای یکدیگر نمی شود، اعضای آن خودمحور هستند، نهایتا هر کدام از اعضا به سمت تکنولوژی مورد علاقه خودشان می روند و همین مساله باعث از هم پاشیدن انسجام یک خانواده می شود. 
یکی به سمت رایانه و دیگری به سمت تلویزیون و تلفن همراه و استفاده بی حد و مرز از فضای مجازی کشیده می شود. در گذشته به دلیل این که استفاده از تکنولوژی به اندازه زمان حال قوی نبوده، افراد یک خانواده برای با هم بودن تلاش بیشتری را می کردند و&nbsp; صمیمی تر بودند.    