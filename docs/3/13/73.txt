پنجمین «شعر بی واژه»مشکاتیان آمد
 جلد پنجم از کتاب شعر بی واژ&nbsp;&nbsp; استاد پرویز مشکاتیان، توسط انتشارات چکاد هنر منتشر شد. فراوری: یاسمن پیشوایی-بخش هنری تبیان   کتاب شعر بی واژه 5، مجموعه ای&nbsp; است از تکنوازی های پرویز مشکاتیان که برای ساز سنتور تدوین و گردآوری شده است. قبلا 4 جلد از این مجموعه کتاب ها توسط انتشارات چکاد هنر منتشر شده بود و در دسترس علاقمندان موسیقی ایرانی به خصوص ساز سنتور قرار گرفته بود. گردآوری و آوانگاری این مجموعه به همت و تلاش محسن غلامی انجام شده و ویرایش و نگارش مجموعه نیز توسط علیرضا جواهری صورت گرفته است. این مجموعه حاوی قطعات اجرا شده&nbsp;زنده یاد پرویز مشکاتیان در دستگاه همایون و آواز اصفهان است که در کنسرت ها و مجموعه های صوتی و تصویری مختلف طی 30 سال اجرا شده است. جلد پنجم از این مجموعه شامل نغمات و گوشه هایی از دستگاه همایون و آواز اصفهان از آلبوم های بیداد ، خلوت گزیده ، کنسرت فستیوال مولانا در ایتالیا ، کنسرت همایون در نمایشگاه بین المللی تهران ، کنسرت گروه عارف در سال&nbsp; 1376&nbsp; در تهران و کرمانشاه و آلبوم دونوازی در دستگاه همایون است. از ویژگی های این مجموعه 12 جلدی می توان به جمله بندی های موزون و شعر گونه و همچنین وفاداری زنده یاد پرویز مشکاتیان به ردیف های قدما به خصوص ردیف های استادان ابوالحسن صبا ، میرزا عبدالله ، موسی معروفی ،علی اکبر شهنازی و ... اشاره نمود .  جمله بندی های موزون و شعر گونه&nbsp;پرویز مشکاتیان در تکنوازی هایش با ساز های سه تار و سنتور باعث شد تا به پیشنهاد استاد محمد رضا شفیعی کدکنی این مجموعه از نغمات&nbsp; شعر گون&nbsp;&nbsp; زنده یاد پرویز مشماتیان، شعر بی واژه لقب گیرد. این مجموعه&nbsp;ارزشمند از تکنوازی های استاد پرویز مشکاتیان در 12 جلد طراحی و تدوین شده است که به تدریج منتشر و در دسترس علاقمندان موسیقی ایرانی قرار خواهد گرفت. همچنین بیشتر بخش های این 12 جلد از تکنوازی های استاد پرویز مشکاتیان ، طی سال های 1383 تا 1388 با نظارت مستقیم&nbsp; ایشان تنظیم و نگارش شد که جلد اول و دوم این مجموعه در زمان حیات ایشان چاپ و نشر شد و جلد های سوم و چهارم از این کتاب پس از درگذشت نا بهنگام ایشان منتشر شدند امید است در سال 1395 و1396شرایط برای چاپ و نشر سایر جلد های باقی مانده از این مجموع&nbsp;&nbsp; ارزشمند فراهم شود و هنرمندان و هنرجویان موسیقی ایرانی بتوانند از این نغمات ماندگار موسیقی ایرانی نهایت بهره را ببرند. از ویژگی های این مجموعه 12 جلدی می توان به جمله بندی های موزون و شعر گونه و همچنین وفاداری زنده یاد پرویز مشکاتیان به ردیف های قدما به خصوص ردیف های استادان ابوالحسن صبا ، میرزا عبدالله ، موسی معروفی ،علی اکبر شهنازی و ...&nbsp; اشاره نمود . همچنین تاثیر پذیری از اوزان عروضی و ادبی ادبیات کهن ایران زمین از ویژگی های بارز و آشکار جمله بندی های آوازی پرویز مشکاتیان به شمار می رود. لازم به ذکر است که پرویز مشکاتیان، از اساتید هنر موسیقی، در سال ١٣٣٤ در نیشاپور متولد شد و در سال ١٣٨٨ دارفانی را وداع گفت. وی موسیقی را نزد پدر خود حسین مشکاتیان آموتخ و از سن دبستان با برگزاری موسیقی در گروه های مدرسه کار خود را به عنوان یک موزیسین آغاز کرد. بعدها و به سال ١٣٥٣ در دانشگاه هنرهای زیبا مشغول آموزش موسیقی آکادمیک شد اما یادگیری ردیف های موسیقی را نیز همزمان آغاز کرد. وی بعدها به همکاری با رادیو روی آورد که این همکاری به دلیل وقایع سال ٥٧ به استعفا همراه با باقی هنرمندان ختم شد. پس از آن مشکاتیان با هنرمندان برجسته ای همچون محمدرضا شجریان همکاری داشت و آثار بسیاری از خود به یادگار گذاشت و سرانجام در ٢٦شهریور ٨٨ درگذشت.    منابع: فارس/ همشهری