دانش آموزان عزیز؛ تلاش چاره ساز است نه آرزوهای بزرگ
 مدیرکل استاندارد تهران درآیین بازگشایی دبیرستان امام سجاد(ع) منطقه 5&nbsp;خطاب به دانش آموزان اظهار داشت: دانش آموزان عزیز؛ تلاش چاره ساز است نه آرزوهای بزرگ  به گزارش اداره اطلاع رسانی و روابط عمومی آموزش و پرورش شهر تهران، زنگ آغاز سال تحصیلی دبیرستان امام سجاد (ع) با حضور مسلم بیات مدیرکل استاندارد تهران، رعیتی معاون متوسطه،&nbsp; حسن زاده کارشناس مسئول متوسطه اول، و مسئولین مدرسه&nbsp; به صدا درآمد.
بیات در این مراسم ضمن تبریک سال تحصیلی جدید و هفته دفاع مقدس اظهار داشت : علل موفقیت دانش آموزان موفق قابل تامل و بررسی است تا از این طریق بتوان به موفقیت های بزرگ دست یافت.
مدیرکل استاندارد تهران به سه عامل موفقیت اشاره نمود و گفت: اول باید بدانیم دانش آموزان موفق افرادی هستند از خودمان پس باید بدانیم کار عجیبی نمی کنند. در واقع دانش آموزان ممتاز به این واقعیت پی برده اند که عامل اساسی موفقیت آنها خودشان هستند و می دانند که واقعیتی به جز این نقش مهم خود وجودندارد.
وی تلاش را عامل دوم موفقیت دانست و افزود : آنها کشف کرده اند که تلاش چاره ساز است نه آرزوهای بزرگ. و سومین عامل انگیزه است و انگیزه یعنی&nbsp; حالات درونی فرد است که موجب تداوم رفتارش تا رسیدن به هدف می شود. «انگیزه»، ارتباط مستقیم و مثبت با پیشرفت تحصیلی دارد.
بیات در پایان بیانات خود سوالی مطرح نمود و از دانش آموزان خواست پاسخ سوال: انتظار شما از استاندارد چیست؟ را به روابط عمومی سازمان استاندار ارسال نمایند و از جوایز ویژه ای برخوردار شوند.
اداره كل آموزش و پرورش شهر تهران