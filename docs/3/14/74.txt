شهدای گمنام در موتور جستجو
 در خبرها آمده که به همت گروه تحقیق و تفحص شرایطی فراهم شده که در هرکجای&nbsp;ایران باشیم به راحتی می توانیم از طریق موتورهای جستجو گلزار شهدای گمنام را پیداکرده و به آن ها دسترسی داشته باشیم. صادق جعفری-فرهنگ پایداری تبیان   این اقدام باهدف اطلاع مردم و همچنین جهان گردان و ایران گردان از نزدیک ترین حرم های شهدای گمنام محل زندگی انجام شده است. مردم&nbsp; از این پس می توانند در برنامه سفرهای خود بازدید از گلزار شهدای گمنام را هم داشته باشند. طبق آمار سال گذشته؛ تاکنون 189 حرم شهید گمنام در دانشگاه های کشور ایجادشده است که این 189 نقطه ای که شهدای گمنام در آن دفن شده اند مربوط به دانشگاه های آزاد، دولتی و نظامی است و همچنین تاکنون در شش حوزه علمیه شهید گمنام به خاک سپرده شده است اگرچه سالیان متمادی است که از اولین ورود این سبک بالان به کشور می گذرد اما با این وجود، هنوز هم دل ها برای آمدنشان می تپد. کبوتران سبک بالی که فارغ از تعلقات دنیوی به اوج رسیدند. آن ها می آیند تا غبار غفلت و بی خبری را از دل ها پاک کنند و با نور خود راه را از بی راهه به ما نشان دهند. در طول 20 سال گذشته نهادها و ارگان های مختلفی ازجمله دانشگاه ها و مراکز مختلف علمی، آموزشی و تحقیقاتی پذیرای این عزیزان بی نشان بودند که بعد از گذشت سال ها از جنگ تحمیلی، پیکرشان در تفحص کشف می شود.
مردمان ایران زمین و به ویژه خانواده هایی که هنوز چشم به راه عزیزان سفر کرده خود هستند معتقدند؛ حضور پیکرهای پاک شهدای گمنام یادآور ایثار و از خودگذشتگی است که با آمدنشان قلب ها بیدار می شود. به باور بسیاری از مردم شهید پرور ایران اسلامی، این پرستوهای مهاجر و بی نشان منشاء خیر و برکت هستند چرا که با آمدنشان عشق به معبود را در دل ها زنده می کنند.
از آنجا که شهدای گمنام ولی مشخصی ندارند و حاکم شرع ولی دم محسوب می شود؛ در زمان حاضر این مهم در اختیار مقام معظم رهبری است. ایشان نیز این مسئولیت را به کمیته جستجوی مفقودین ستاد کل نیروهای مسلح تفویض کرده اند.
به همین دلیل مسئولیت برگزاری مراسم تشییع و تدفین این شهدا به عهده کمیته جستجوی مفقودین ستاد کل نیروهای مسلح است. زمانی بوده که 700 شهید بلاتکلیف در معراج شهدا در انتظار تدفین بوده و امکان شناسایی آن ها فراهم نبود.
&nbsp;دفتر مقام معظم رهبری نیز در استفتائی فرمودند: «اجساد مطهر پس از یأس از شناسایی سریعاً و با احترام دفن شوند.» 
آخرین وضعیت تدفین شهدای گمنام طبق آمار سال گذشته؛ تاکنون 189 حرم شهید گمنام در دانشگاه های کشور ایجادشده است که این 189 نقطه ای که شهدای گمنام در آن دفن شده اند مربوط به دانشگاه های آزاد، دولتی و نظامی است و همچنین تاکنون در شش حوزه علمیه شهید گمنام به خاک سپرده شده است. سه حرم شهید گمنام هم در سه قوه جمهوری اسلامی ایران داریم که درواقع در هر سه قوه تاکنون شهید گمنام به خاک سپرده شده است. سه حرم شهید گمنام نیز در وزارتخانه های دفاع، نفت و اطلاعات داریم. بر این اساس طبق آمارهای رسیده تاکنون 24 اداره کل وزارت اطلاعات در کشور شهید گمنام دریافت کرده اند.
اکنون دیگر دسترسی به حرم های مطهر شهدای گمنام سراسر کشور از طریق «گوگل مپ» ممکن است. در حال حاضر نقاط به صورت روزانه در حال به روز رسانی است و در صورتی که حرم مطهر شهدای گمنام در شهری درج نشده بود، می توانند از طریق کانال خبری معراج شهدا (tafahoseshohada@) مختصات را اعلام کنند تا در اسرع وقت به روز شود.
گفتنی است؛ تبیان برای اطلاع از آخرین وضعیت تدفین شهدای گمنام از کمیته جستجوی مفقودین ستاد کل نیروهای مسلح پیگیری بوده که متأسفانه فرمانده کمیته جستجوی مفقودین با اعلام بی اطلاعی از موضوع، از پاسخ گویی به سوالات&nbsp;خودداری کرد.    &nbsp;