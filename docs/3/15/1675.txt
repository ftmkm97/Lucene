شب شعر «مدافعان حرم»
         همزمان با فرارسیدن ایام سوگواری ماه محرم، ۵ شب‌شعر در استان‌های تهران، کرمان، سیستان و بلوچستان، خوزستان و خراسان‌رضوی برگزار&nbsp;می شود. &nbsp;   بخش ادبیات تبیان &nbsp;   &nbsp; همزمان با فرارسیدن ایام عزاداری ماه محرم نهاد کتابخانه‌های عمومی کشور با هدف گرامیداشت نام و یاد سالار شهیدان حضرت اباعبدالله الحسین(ع)، دلیرمردی‌های شهدای هشت سال دفاع‌‎مقدس و شهدای عتبات مقدسه، ۵ مراسم شب‌شعر با عنوان «شب شعر مدافعان حرم» ویژه مدافعین حرم ایرانی، زینبیون، نبویون، علویون و فاطمیون در استان‌های تهران، کرمان، سیستان و بلوچستان، خوزستان و خراسان‌رضوی برگزار می‌کند. به این ترتیب، نخستین مراسم شب‌شعر با محوریت پاسداشت شهدای مدافع‌حرم ایرانی، ساعت ۱۵ سه‌شنبه سیزدهم مهر در استان تهران؛ دومین شب‌شعر با محوریت پاسداشت شهدای مدافع حرم (زینبیون)، ساعت ۱۹ سه‌شنبه بیست و هفتم مهر در استان کرمان و سومین شب‌شعر با عنوان پاسداشت شهدای مدافع حرم (نبویون)، روز شنبه یکم آبان در استان سیستان و بلوچستان برگزار می شود. چهارمین شب‌شعر با عنوان پاسداشت شهدای مدافع حرم (علویون)، روز پنج‌شنبه ششم آبان در استان خوزستان و در نهایت پنجمین شب‌شعر هم با عنوان پاسداشت شهدای مدافع حرم (فاطمیون)، روز سه‌شنبه یازدهم آبان در استان خراسان‌رضوی برگزار می‌شود.    منبع: مهر
