روزنه های نفوذ دشمن را ببینید
 رهبر معظم &nbsp;انقلاب : "حواستان جمع باشد ؛ به رادیوی "فردا" یا رادیوی "بی بی سی" چه ارتباطی دارد مسائل داخلی ما .. ."</FONT> آزاده مرنی - بخش سیاست تبیان   دشمنان ایران اسلامی همواره به دنبال روزنه هایی برای ضربه زدن به نظام و ملت ایران بوده است ؛ که یکی از بارزترین این روزنه ها سوء استفاده از اخبار داخلی و تحریف و دامنه های کذب بدان زدن است. اینان در پی تهیه ی خوراک خبری برای رسانه های خود هستند تا با اغراق و بزرگ نمایی ؛ به گمانِ خود مسیر بی راهه و کهنه شان را که در راستای تحریف نظام مقدس جمهوری اسلامی ایران ، ایجاد کرده بودند هموار سازند ؛ بی راهه ای که با گذشت زمان رو به فرسودگی و نقاب از چهره کشیدن رسید.
دشمنان ایران اسلامی ، همواره برآنند که با تشویش اذهان عمومی و انتشار اخبار کذب و تحریف شده پایه های نظام را سست کنند ، غافل از این که با گذشت سالیان سال و مشاهده انواع دروغ پردازی ها و تحریفاتِ خاص ، ملت ایران بر این مهم واقف آمده اند که اکثریت رسانه های غربی که با هدف براندازی نظام جمهوری اسلامی راه اندازی شده اند ؛ جز یاوه گویی و دورغ پراکنی کار دیگری انجام نمی دهند و این جریان به کررات با افشای اصل اخبار تحریف شده ، به اثبات رسیده است. یکی از ضروریات عصر کنونی ، افزایش امنیت ملی کشور ها در راستای مقابله با جنگ نرم دشمن می باشد که این مهم مستلزم روند فزآینده ی امور فرهنگی و رسانه ای است.  اما این موج ، به علت سطح پایین آگاهی برخی اقشار جامعه و نیز به کارگیری روش های نوین جنگ نرم توسط دشمن ، از اهمیت خاصی برخوردار است چنانچه رهبر معظم انقلاب (مدظله العالی) همواره بر افزایش بصیرت مردمی و مقابله با جنگ نرم (Soft War) تاکید داشته و دارند.
ایشان در&nbsp;بیانات اخیرشان نیز به این نکته اشاره نموده اند که دشمنان انقلاب اسلامی همواره منتظر فرصتی هستند تا پایه های نظام ما را متزلزل سازند و وظیفه ما است که با رعایت مصلحت کشور و خویشتن داری بهانه ای دست آنها ندهیم ، ایشان فرمودند : "حواستان جمع باشد. خب به رادیوی "فردا" یا رادیو ی "بی بی سی" چه ارتباطی دارد این قضیه؟ می پردازند، بحث می کنند ، تحلیل می کنند ، علت چیه ، چرا گفتند ، این چیست معنایش؟ این معنایش این است که دشمن می خواهد استفاده کند. ما چه کار باید بکنیم ؟ ما باید نقطه ی مقابل دشمن حرکت بکنیم." (صوت این سخنرانی 95/07/05)
حائز اهمیت آن که عده ای از افراد هستند که بنا به دلایل متعددی از جمله عدم آگاهی و عدم برخورداری از سواد رسانه ای به رسانه های غربی استناد و اعتماد می کنند و بی چون و چرا اخبار "بنگاه های دروغ پراکنی" از جمله "بی بی سی" و "رادیو فردا" رامی پذیرند. در حالی که باید دقت کرد که یکی از اصول اساسی رسانه ها ، رعایت اصل صداقت است که در چنین رسانه هایی قطعه ی گمشده پازل خبری محسوب می شود.   راهکارهای مقابله با نفوذ باید توجه داشت که در عصر کنونی (عصر ارتباطات) و در این آشفته بازار رسانه ای نباید فضا را در اختیار رسانه های بیگانه قرار دهیم و باید سدی عظیم در مسیر جولانگاه آنان ایجاد نماییم و این مهم امکان پذیر نخواهد بود مگر با بررسی های موشکافانه و دقیق در این مسیر. در واقع مسئولین مربوطه باید تمامی توان خود را برای یافتن روزنه های ورود رسانه های بیگانه و دلایل مختلف نفوذ آنها بر افکار عمومی بگذارند تا با افزایش توان مقابله ، نقشه های آنان را خنثی سازند. اشاعه مقوله دشمن شناسی یعنی ؛ بحث دشمن شناسی را فراگیر کنیم و برنامه ریزی های دقیق و به روزی را&nbsp;در جهت شناختن دشمن و روش های نوین تهاجم آن ارائه دهیم. در این میان "رسانه ملی" که یکی از بزرگترین و اصلی ترین رسانه های کشور است ، در زمینه مقابله با "جنگ نرم" و "نفوذ" (Influence) باید بیش از گذشته کار کند. به بیان دیگر صدا و سیما ، باید با دوری از سوگیری هایی مقطعی و انتشار خبرها و تولید برنامه هایی بی طرفانه ، خود را از تیررس اتهامات دور کند.
این رسانه موظف است با برنامه ریزی دقیق و همه جانبه و یافتن نقاط ضعف روزنه های نفوذ دشمن را بسته و برنامه های جنگ روانی را تا حد امکان خنثی سازد. زیرا کوچکترین لغزشی در این کانال به یکی از بزرگترین روزنه های نفوذ دشمن تبدیل می شود.
یکی از راه های پیشنهادی در این زمینه می تواند تهیه و تولید برنامه های تلویزیونی و رادیویی ؛ همسو و هم جهت با ذائقه ی مخاطبین ایرانی باشد. برنامه هایی متنوع در زمینه های مختلف در جهت اقناع فکر اقشار مختلف جامعه. به صورت اجمالی ، چند راهکار برای مقابله با تهاجمات رسانه ای و فرهنگی دشمن در راستای پیشبرد جنگ نرم ، به شرح زیر است:
- شناسایی ابعاد مختلف تهدید Menace (تهدیدات رسانه و انتشار اخبار کذب در راستای به خطر انداختن امنیت ملی)
-&nbsp; تبدیل تهدیدها به فرصت (شناسایی زوایای تهدیدآمیز رسانه و استفاده از آنها در جهت خنثی سازی و استفاده ی به نفع)
- شناسایی و بررسی زوایای مختلف خلاهای رسانه ای و گسترش انواع رسانه های بومی (بررسی همه جانبه رسانه های داخلی و برجسته سازی ضعف ها و برنامه ریزی برای رفع آن ها)
- اشاعه مقوله دشمن شناسی و راهکارهای مقابله با آن (فراگیر سازی بحث دشمن شناسی و برنامه ریزی های دقیق و به روز در جهت شناختن دشمن و روش های نوین تهاجم)
- بحران شناسی (Tension) و ارائه طرح های متنوع پیشگیری (ارائه ی احتمالات ایجاد بحران ها توسط دشمن در مقاطع مختلف و حساس به همراه راهکارهای مقابله با آن) نتیجه یکی از ضروریات عصر کنونی ، افزایش امنیت ملی کشور ها در راستای مقابله با جنگ نرم دشمن می باشد که این مهم مستلزم روند فزآینده ی امور فرهنگی و رسانه ای است. بدان معنا که با شناسایی نقطه ی حمله دشمن ، به تقویت آن نقطه پرداخته و تمام زوایای آن را مورد واکاوی و مرمت قرار دهیم تا از حملات آتی تا حد امکان جلوگیری شود البته نباید تنها در یک نقطه از محور ثابت ماند و دیگر نقاط را رها کرد زیرا این امر باعث ضعف در نقاط دیگر و احتمال بیشتر نفوذ دشمن می گردد. بنابر این باید به صورت یکپارچه و منظم نقاط ضعف هایمان را رصد نموده و ضمن جلوگیری از نفوذ سطح امنیت آن را تا اندازه ای تقویت دهیم که احتمال ضربه به پایین ترین حد ممکن برسد. در غیر این صورت با ضرباتی سهمگین بر بدنه ی جامعه روبرو می شویم که گاه جبران آن غیرممکن خواهد بود.   