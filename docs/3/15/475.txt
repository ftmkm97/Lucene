در چه سنی کودک را از پوشک بگیریم؟
 فکر می کنم همه ی بچه ها یادگرفتن به دستشویی بروند بجز بچه من! نمی دونم چه کار کنم. هر چقدر بهش گفتم و هر چقدر دعوایش کرده ام باز هم نمی تواند یاد بگیرد که به دستشویی برود.&nbsp; رومینا سادات تجاره، کارشناس ارشد مشاوره
بخش خانواده ایرانی تبیان   قطعا یکی از بزرگترین دغدغه های هر مادری، این است که چگونه کودکش را از پوشک بگیرد و دستشویی رفتن را به او یاد بدهد. اگر هر مادری از راه درست و صحیح و به موقع و در زمان دقیق خودش وارد عمل شود حتما می تواند فرزندش را به راحتی از پوشک بگیرد.
&nbsp;مطمئنا در کنار مادر، حضور پدر برای این امر ضروری است. فردا جمعه است شاید روزی خوبی باشد تا در کنار همسرتان کمک کنید تا کودک با جایی به نام دستشویی آشنا شود.   بهترین زمان؟   حتما در زمان این کار سعی کنید فرزندتان را تشویق کلامی کنید. به او بگویید تو بزرگ شده ای و باید به دستشویی بروی هر کودکی یکسری نیازهایی را دارد که باید به موقع برایش برآورده شود. البته افراط و تفریط در تامین آن نیازها هم می تواند کودک را در بزرگسالی با مشکل روبرو کند. یکی از این نیازها پوشک کردن و تعویض به موقع آن است. والدینی که در این امر زود هنگام وارد می شوند و یا سخت گیری زیاد می کنند و یا بر عکس بیخیال هستند و ممکن است ساعت ها پوشک کثیف فرزندشان را تعویض نکنند، باعث می شوند که در بزرگسالی فرزندانی با برخی مشکلات را داشته باشند. بهتر است قبل از پوشک گرفتن&nbsp;&nbsp;کامل بچه ها، به آنها آموزش داده شود. مناسبترین سن برای آموزش توالت رفتن بین یک و نیم الی 2 سالگی است و بعد از آموزش باید کم کم کودک را نهایتا تا 3 سالگی از پوشک گرفت.&nbsp;   آیا خودتان آمادگی لازم را دارید؟&nbsp; یکی از سخت ترین کارهای بچه داری، گرفتن کودکان از پوشک است زیرا باعث می شود که خانه و زندگی شما کثیف شود و مدام مشغول تمیز کاری باشید. پس اگر صبر و حوصله لازم را ندارید سعی کنید ابتدا روی خودتان کار کنید و آمادگی لازم را برای این کار پیدا کنید. زیرا اگر صبوری به خرج ندهید ممکن است فرزندتان را دعوا کنید و دعوا کردن و سرزنش کردن بچه ها در این زمان می تواند به طولانی شدن این کار کمک کند.&nbsp;   درخواست از کودک&nbsp; در قدم اول باید با کودکتان صحبت کنید و در طی روز به او یادآوری کنید که اگر احساس کرد می خواهد دستشویی کند به شما بگوید. در این کار سعی کنید مدام از کودک بپرسید و به او یاد آوری کنید. برای ابتدای کار، پوشک را باز نکنید همانطور که کودک با پوشک&nbsp;&nbsp;است از او سوال بپرسید که آیا دستشویی دارد یا نه؟&nbsp;   دوستی کودک با صندلی توالت &nbsp;یکی از بهترین وسایلی که می تواند به کودک شما کمک کند تا بتواند راحت تر توالت برود، استفاده از صندلی توالت است که در رنگ ها و شکل های متنوع و جذاب وجود دارد. در ابتدای کار از این صندلی صرفا به عنوان صندلی استفاده کنید و اجازه دهید کودک بر روی آن بنشیند و با اسباب بازی هایش بازی کند تا احساس راحتی نسبت به این صندلی پیدا کند.&nbsp;
بعد از آن کودک خود را در طی روز به دستشویی یا حمام برده و بخواهید که بر روی صندلیش بنشید و دستشویی کند. اگر چند دقیقه نشست و دستشویی نکرد کودک را بلند کنید و بعدا دوباره این کار را تکرار کنید تا کودک هم متوجه شود که استفاده از صندلی برای چه منظوری است.&nbsp;   کودک دستشویی رفتن والدینش را ببیند&nbsp; موقعیتی را فراهم کنید تا کودک بتواند متوجه دستشویی رفتن اعضای خانواده اش بشود و ببیند که همه این کار را انجام می دهند. اگر فرزندتان در این باره از شما سوالی پرسید به او بگویید که همه آدمهایی که بزرگ&nbsp;می شوند باید برای دستشویی کردنشان به توالت بروند و دیگر نباید از پوشک استفاده کنند.&nbsp;   تشویق های کلامی فراموش نشود&nbsp; حتما در زمان این کار سعی کنید فرزندتان را تشویق کلامی کنید. به او بگویید تو بزرگ شده ای و باید به دستشویی بروی. هر زمان که کودکتان توانست این کار را انجام دهد او را تشویق کنید تا انگیزه ای برای تکرار این عمل داشته باشد. اما اگر کودکتان به دلیل بازیگوشی و یا فراموشی نتوانست به دستشویی برود و در پوشکش دستشویی کرد، اصلا او را دعوا نکنید سعی کنید با صبوری که به خرج می دهید هم خودتان را کنترل کنید هم به کودکتان کمک کنید تا بتواند پوشک را ترک کند.&nbsp;   پوشک شورتی برای مادران حساس&nbsp;  قبل از اینکه فرزندتان را از پوشک بگیرید باید خودتان را از لحاظ روحی آماده کنید. داشتن صبر و حوصله مادر مهم ترین اصل است  برای این که در این زمان منزلتان کمتر در معرض کثیف شدن قرار بگیرد، می توانید از پوشک های شورتی استفاده کنید. با این کار مطمئن هستید در زمانی که فرزندتان فراموش می کند دستشویی اش را بگوید منزلتان هم کثیف نمی شود و در نتیجه شما هم عصبانی نمی شوید. استفاده از این شورت ها یک مزیت دیگر هم دارد و آن این است که به محض درخواست کودکتان می توانید به راحتی و فورا شورت او را در بیاورید.&nbsp;   تند و سریع&nbsp; می توانید برای اینکه زودتر نتیجه بگیرید، کودکتان را در طی چند روز، روزانه در فاصله های زمانی حدودا هر 10 دقیقه یکبار به توالت ببرید و از او بخواهید که اگر دستشویی دارد، کارش را انجام دهد. اگر دستشویی نداشت او را دعوا نکنید و فقط و صرفا به او یادآوری کنید که اگر دستشویی داشت فورا به شما بگوید.&nbsp;   رمز بگذارید&nbsp;
 برای این که کودکتان راحت تر بتواند شما را با خبر کند به او یاد بدهید از یک لفظی که برایش راحت تر هست استفاده کند. مثل جیش دارم! و هر چیزی که راحت باشد.&nbsp;   کودک ترسو&nbsp; برخی از بچه ها دیدن ادرار کردن و مدفوع کردنشان می ترسند. باید علت ترس را بشناسید. برخی مواقع به دلیل درد هنگام دفع می باشد و برخی مواقع هم کودکی ممکن است از بوی دستشویی خود بترسد و برخی مواقع هم به دلیل استرس هایی که دارد نمی تواند در دستشویی کار خود را انجام بدهد.&nbsp;
اگر کودکی از دستشویی رفتن می ترسد در وهله اول او را از نظر جسمانی کنترل کنید و با پزشک اطفالش مشورت کنید.&nbsp;
برای کودکی که از بوی دستشویی می ترسد، می توانید به او یک اسپری خوشبو کننده بدهید و بخواهید که در طول دستشویی از آن استفاده کنید این کار هم باعث حواس پرتی او می شود و هم برایش جذاب هست و بازی به حساب می آید.&nbsp;
برای کودکانی که مکان دستشویی را دوست ندارند پیشنهاد می شود که یک طاقچه در یکی از دیوارهای دستشویی خود درست کنید و اسباب بازی های مورد علاقه او را که قابل شستشو هستند در آنجا بگذارید تا به عنوان منبع انگیزه ای برای کودک باشد تا بتواند به آن مکان برود.&nbsp;    
 