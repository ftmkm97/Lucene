نمایشگاه خوشنویسی «حُبُّ الحُسین» برگزار می شود
 آثار خوشنویسی حسین نجفی، با عنوان «حُبُّ الحُسین» دوم آبان در مرکز هنر پژوهی نقش جهان افتتاح می شود. بخش هنری تبیان   آثار خوشنویسی «حسین نجفی» باعنوان «حُبُّ الحُسین» روز یکشنبه، دوم آبان در گالری مرکز هنر پژوهی نقش جهان با نمایش 26 اثر خوشنویسی در مضامین قرآنی، آیات و روایات مذهبی برگزار می شود. حسین نجفی، فراگیری خوشنویسی را از سال 1371 نزد استاد مرحوم جواد سبتی با خطوط «رقعه»، «دیوانی» و «جلی دیوانی» و «نسخ عربی» آغاز کرد. از سال 1374 در محضر استاد عبدالصمد صمدی خطوط «نسخ» و «ثلث» را آموخت و پس از آن خط «نستعلیق» را در سال 1375 نزد استاد اخوین فرا گرفت. وی تاکنون در جشنواره های بین المللی و داخلی زیادی شرکت کرده و موفق به کسب مقام شده است. «جایزه مسابقه بین المللی مرکز فرهنگی سازمان کنفرانس اسلامی برای خط جلی دیوانی، سال&nbsp; 2004 و برای خط ثلث و نستعلیق در سال 2007»، «رتبه دوم خط نستعلیق در شانزدهمین نمایشگاه بین المللی قرآن کریم» ، «رتبه نخست خط ثلث درهفدهمین نمایشگاه بین المللی قرآن کریم»، «رتبه نخست دومین جشنواره بین المللی تجسمی فجر برای خط ثلث در سال 1388»، «رتبه نخست جشنواره سراسری ملی کریمه اهل بیت برای خط ثلث در سال 1389» و «رتبه دوم اولین دوسالانه بین المللی خوشنویسی ایران برای خط ثلث در سال 1389» از جمله مقام هایی است که این هنرمند خوشنویس تا کنون به دست آورده است. نمایشگاه خوشنویسی «حُبُّ الحُسین»، یکشنبه دوم آبان، ساعت 16 گشایش می یابد و تا دوازدهم همین ماه ادامه دارد. علاقه مندان می توانند، روزهای شنبه تا چهارشنبه از ساعت 10 تا 17 برای دیدن این آثار به مرکز هنر پژوهی نقش جهان در خیابان ولی عصر(عج)، بالاتر از خیابان شهید بهشتی، ضلع جنوب غربی بوستان ساعی، پلاک 2169 مراجعه کنند.    منبع: فارس