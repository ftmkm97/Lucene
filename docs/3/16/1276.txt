تولید سریال «سفیران بیداری» با موضوع زندگی حضرت معصومه(س)
 سریال «سفیران بیداری» با موضوع زندگی حضرت معصومه (س) در حال نگارش است و در حال حاضر 6 قسمت آن نوشته شده است.  بخش سینما و تلویزیون تبیان    «مجید فراهانی» سرپرست نویسندگان سریال سفیران بیداری در این باره&nbsp; گفت: این مجموعه در 26 قسمت نوشته می‌شود و در حال حاضر نگارش 6 قسمت از این سریال تمام شده است و بقیه فیلمنامه در حال نگارش است. طبق برنامه ریزی انجام شده نگارش تا هشت ماه دیگر نگارش طول می‌کشد. داستان سریال «سفیران بیداری» مربوط به قرن دوم هجری قمری می‌شود. مقطعی از تاریخ که امام رضا (ع) در ایران حضور دارند و برادران و خواهران آن حضرت برای دیدارشان به سمت مرو حرکت می‌کنند. در این سریال همچنین رویدادهای تاریخی و دینی مربوط به دوران حیات امام رضا (ع) برای مخاطبان به تصویر کشیده می‌شود. محمدجواد قدوسی، علیرضا محمدی، علی گایینی، نسرین براهیمی، شیما محمدی به سرپرستی مجید فراهانی نگارش سریال «سفیران بیداری» را برعهده دارند. این اثر نمایشی دارای 26 قسمت است و مرحله تحقیق و پژوهش آن در مرکز فیلم و سریال برون مرزی آغاز شد و نگارش آن از سال 94 در مرکز گسترش فیلم نامه نویسی رسانه ملی در حال انجام است.     منبع: خبرگزاری فارس 
 
