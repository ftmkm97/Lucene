جلسه کارگروه تولید محتوای رسانه ای در بیجار برگزار شد
 رئیس تبلیغات اسلامی بیجار از برگزاری نخستین کارگروه تولید محتوای رسانه ای با رویکرد دینی و افزایش محتوای دینی تبیان در تبلیغات اسلامی بیجار خبر داد. هومن بهلولی- روابط عمومی    به گزارش روابط عمومی، حجت الاسلام جلیل مختاری نیا ضمن بیان این خبر اظهار داشت:با حضور مسئولان و کارشناسان استانی جلسه کارگروه تولید محتوای رسانه ای تبیان در سالن اجتماعات کوثر تبلیغات اسلامی بیجار برگزار شد. وی به اهمیت توجه به فضای رسانه در عصر حاضر اشاره کرد و بیان داشت: سازمان تبلیغات اسلامی با درک اهمیت شبکه های اطلاع رسانی اینترنتی در عصر حاضر و اهمیت این رسانه ها در انتقال مفاهیم دینی و فرهنگی در این حوزه ورود پیدا کرده است. حجت الاسلام مختاری نیا ادامه داد:با توجه به فرمایش مقام معظم رهبری که فرمودند اهمیت فضای مجازی به اندازه اهمیت انقلاب است پرداختن به فضای مجازی و محتوای مجازی یک ضرورت است. وی در بخش دیگری از سخنان خود اضافه کرد: آنچه که مهم است و باید به صورت اساسی به آن پرداخته شود مقابله با جنگ نرم دشمن است که باور های دنی افراد و بالاخص جوانان را مورد هدف قرار داده است. رئیس تبلیغات اسلامی بیجار در پایان عنوان کرد:تولید محتوای فرهنگی با رویکرد دینی و نشر ارزش های دینی در فضای مجازی حرکت مناسب و مهمی است و این حوزه باید بیش از پیش تقوییت شود.