مدرسه جای خرافات نیست
 رئیس جمهور کشورمان با تاکید بر لزوم وجود فضایی باز در مدارس اظهار کرد: دانش آموزان باید بتوانند آزادانه در کلاس های خود هر پرسشی را مطرح کنند. بخش سیاست تبیان   حجت الاسلام حسن روحانی در آیین گشایش مدارس، و آغاز سال تحصیلی جدید با اشاره به آغاز فصل علم و دانش، اظهار کرد: گرچه اوایل مهر ماه از لحاظ طبیعت پاییز طبیعت است اما از نظر علم و دانش بهار دانش و اندیشه است و به همین دلیل روز بسیار مهمی برای سراسر کشور محسوب می شود. وی با بیان اینکه «بی تردید بزرگترین سرمایه ای که خداوند به ما عطا کرده، سرمایه منابع انسانی و پرورش نوجوانان و جوانان کشور است»، خاطر نشان کرد: مدرسه&nbsp; بزرگترین منبعی است که می تواند عالیترین سرمایه را برای کشور تربیت نماید. روحانی همچنین با بیان این که «دانش آموزان باید به فکر آینده کشور، خود و خانواده ی خود باشند»، افزود: بی تردید آینده کشور توسط علم و دانش و کار و کوشش دانش آموزان کشور ساخته می شود. دانش آموزان امروز مدیران و کارآفرینان کشور در آینده نزدیک هستند و کشور به دست آنها در مسیر تعادل و پیشرفت قرار می گیرد. دولت همه تلاش خود را برای رفاه معلمان در حد توان و امکان خود انجام خواهد داد. رئیس جمهور کشورمان در ادامه با تاکید بر این که محیط مدرسه باید محیط تعلیم و تربیت باشد، گفت: محیط مدرسه باید در کنار تلاش خانواده جامعه و دولت بتواند به اهداف خود دست یابد؛&nbsp; مدرسه،&nbsp; جامعه،&nbsp; دولت و حتی خانواده&nbsp;&nbsp; به تنهایی نمی توانند به این اهداف دست یابند اما این چهار نهاد در کنار یکدیگر می توانند آینده کشور را به بهترین شکل بسازند. روحانی اظهار کرد: برای اینکه&nbsp; مدرسه های ما محیط علم، دانش و پیشرفت باشد باید محیط اخلاق، میانه روی ، اعتدال و تدبیر در مدارس و مراکز آموزش ما تدوین شود. رئیس جمهور باتاکید بر اینکه مدرسه نباید محیط اوهام و خرافات باشد، افزود: مدرسه نباید محیط خشونت باشد، بلکه کلاس درس باید کلاس احترام باشد؛ چراکه کودکان و نوجوانان و جوانان ما باید از روز اول زندگی در خانه و خانواده و سپس در مدرسه و بعد در جامعه شاهد احترام به شخصیت خود باشند. وی در ادامه صحبت های خود خشونت را مشکل بزرگ امروز منطقه و جهان عنوان و با اشاره به امنیت موجود در کشور خاطر نشان کرد: امروز دانش آموزان ما در محیطی امن درس خود را در مدرسه آغاز می کنند، اما در همسایگی ما در عراق، سوریه، یمن و کشورهای منطقه، مدارس ویران شده و دانش آموزان شان به خاک و خون کشیده شده اند. امروز باید به این فکر باشیم که خشونت تا چه اندازه می تواند محیط اجتماعی جوانان و نوجوانان و آینده کشورها را تهدید کند. روحانی با تاکید بر اینکه خشونت تنها جنگ و ترور نیست، اظهار کرد: بی احترامی به یکدیگر، نبود اخلاق برادری و خواهری و دوستانه نیز نوعی خشونت است. محروم کردن نوجوانان از تحصیل و مدرسه و وادار کردن کودکان و نوجوانان به کار پر زحمت، رفتار خارج از چارچوب اخلاقی و اسلامی در داخل خانه نسبت به کودکان و نوجوانان نیز از انواع دیگر خشونت محسوب می شود. رئیس جمهور با تاکید بر لزوم مبارزه با خشونت، پرسش مهر امسال را مطرح کرد و گفت: باید ببینیم خشونت و بی اخلاقی از کجا آغاز می شود و چگونه عده ای خشونت را می آموزند و برای مبارزه با خشونت باید چه کنیم و چه راه هایی وجود دارد که کشور، جامعه، منطقه و جهان از خشنونت آسوده شود. وی در بخش دیگری از صحبت های خود با تاکید بر اینکه محیط کلاس درس باید محیط طرح پرسش باشد، اظهار کرد: درخواست من از دانش آموزان این است که محیط کلاس آن ها محیط طرح پرسش باشد و آن ها هرگز از سوال کردن نه شرمنده شوند و نه بهراسند. وی با بیان اینکه «طرح سوال درست و دریافت پاسخ صحیح کشور را به پیشرفت می رساند»، از معلمان خواست که به دانش آموزان اجازه دهند در محیط کلاس سوال های خود را مطرح و آزادی را به خوبی احساس کنند. روحانی ادامه داد: معلمان اجازه دهند که محیط کلاس درس دانش آموزان محیط مهربانی باشد و رفتار دانش آموزان با معلمین و رفتار معلمین و مدیران با دانش آموزان رفتار محبت و رحمت باشد. وی با تاکید بر اهمیت انجام کار گروهی در مدارس از معلمان خواست که در کلاس ها فضای لازم برای انجام کار تیمی را ایجاد نمایند. باید اعتدال و میانه روی بیاموزیم و بدانیم که افراط و تفریط تخریب کننده زندگی امروز و فردای ما خواهد بود و تدبیر و عقلانیت ما را به آینده ای روشن می رساند و خرافات موجب انحطاط جامعه خواهد شد. روحانی در تشریح مزایای انجام کار تیمی در کلاس های درس، گفت: تقسیم کلاس ها به تیم های مختلف و وادار کردن آن ها به رقابت موجب یادگیری بیشتر دانش اموزان می شود؛ چرا که علم و دانش و یادگیری در سایه رقابت تیم های کلاسی امکان پذیر است. رئیس جمهوری با بیان اینکه «امروز امید کشور به نوجوانان و جوان است»اظهار کرد: باید امید را از کلاس های درس آغاز کنیم و&nbsp; درس امید باید اولین درس معلمان به دانش آموزان باشد؛ مدارس نیز باید مدارسی سرزنده باشد و نه خدایی نکرده محیط هایی دل مرده؛ مدرسه باید محیطی باشد که دانش آموزان احساس کنند که آن جا پناه گاهی برای آن هاست نه گریزگاه آن ها. روحانی خاطر نشان کرد: از همه معلمین عزیز می خواهم که در دولت یازدهم در کلاس های درس امید را به دانش آموزان و نشاط را به مدرسه بازگردانند. باید اعتدال و میانه روی بیاموزیم و بدانیم که افراط و تفریط تخریب کننده زندگی امروز و فردای ما خواهد بود و تدبیر و عقلانیت ما را به آینده ای روشن می رساند و خرافات موجب انحطاط جامعه خواهد شد. رئیس جمهور در بخش دیگری از صحبت های خود با اشاره به عزم دولت برای ایجاد رفاه بیشتر برای معلمان، اظهار کرد: دولت همه تلاش خود را برای رفاه معلمان در حد توان و امکان خود انجام خواهد داد. وی همچنین به گشایش برخی اعتبارات در دوران بعد از برجام اشاره و اظهار کرد: اگر دولت در سال جاری توانسته برای رفاه معلمین اقداماتی انجام دهد، در سایه عملیاتی کردن برجام بوده&nbsp; است؛ چرا که امروز بخشی از منابع مالی ما در سایه برجام ایجاد و شرایط مناسب کسب و کار برای دولت فراهم شده است. روحانی در پایان با اشاره به برخی انتقادات که نسبت به برجام مطرح می شود، خاطر نشان کرد: آن هایی که می گویند آثار برجام را نمی بینیم باید بدانند بخش عمده ای از بودجه و منابع دولت در سال جاری در سایه اجرای برجام تامین شده است و اگر کشور توانسته است بدون آنکه از ذخایر خود استفاده کند، روی پای خود بایستد در سایه تلاش مردم و کارآفرینان و وحدت و انسجام جامعه و تلاش دولت و محیط مناسب پس از اجرای برجام است.     منبع : خبرگزاری ایسنا   