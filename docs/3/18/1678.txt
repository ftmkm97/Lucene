«اصغر فرهادی» در بین ۱۰۰ کارگردان هیجان انگیز دنیا سیزدهم شد
 &nbsp;در فهرستی که از هیجان‌انگیزترین کارگردانان جهان تهیه شده، ضمن ادای دین به کیارستمی به عنوان کارگردانی که باید در ۱۰ نفر اول جای می‌داشت نام اصغر فرهادی در رتبه سیزدهم آمده است.  بخش سینما و تلویزیون تبیان    &nbsp;به نقل از سایت پلی لیست،&nbsp;اصغر فرهادی در حالی&nbsp;در فهرست ۱۰۰ کارگردان هیجان‌انگیز دنیا قرار گرفته که تهیه‌کنندگان&nbsp;این فهرست&nbsp;شماری از مطرح‌ترین کارگردان‌های جهان و چهره‌هایی چون فرانسیس فورد-کوپولا، وودی آلن، رومن پولانسکی و برایان دی پالما را به دلیل این که مدتی است کاری درخور ارایه نکرده‌اند&nbsp;‌در این فهرست جای نداده اند. تهیه کنندگان این فهرست با توجه به این که شماری از مطرح‌ترین فیلم‌های سال در این هفته رنگ&nbsp;اکران را می‌بینند، به سراغ تهیه این فهرست رفتند و در فاصله دو رویداد مهم سینمایی یعنی پس از برگزاری جشنواره بین‌المللی فیلم تورنتو و پیش از شروع جشنواره فیلم نیویورک، سعی کردند تا هیجان‌انگیزترین و الهام بخش‌ترین کارگردان‌ها را انتخاب کنند. نکته مهم این که این فهرست برمبنای کارگردان‌های حاضر و فعال تهیه شده و به همین دلیل ضمن این که چهره‌هایی بزرگی چون ژان لوک گدار یا فرانسیس فورد کاپولا در آن جای نگرفته‌اند شاهد حضور نام‌هایی چون لوسیل هادزیالیلوویک، تایکا وایتیتی و &nbsp;ماریل هلر در آن هستیم. در عین حال تهیه کنندگان این فهرست بین دو صفت بهترین و هیجان‌انگیزترین نیز تفاوت قایل شده‌اند. به همین دلیل هیجان انگیزترین شامل استعدادهای جدیدتر و روحیه‌های مدرن‌تر است و استفاده از صفت کارگردان مشغول یا فعال نیز موجب شده تا کارگردان‌هایی که این اواخر کاری درخشان ارایه نکرده‌اند، در این فهرست جایی نداشته باشند. هایائو میازاکی، استنلی دانن و آلن پارکر از جمله این چهره‌ها هستند. در این فهرست سه کارگردان ایرانی جای دارند که شامل اصغر فرهادی در مکان سیزدهم و بالاتر از نام سینماگرانی چون پدرو آلمودوار، دیوید فینچر، استیون سودربرگ، لارس فون تریر، کریستوفر نولان و استیون اسپیلبرگ است. جعفر پناهی در جایگاه ۵۹ قرار گرفته و آنا لیلی امیرپور فیلمساز ایرانی-آمریکایی مکان ۹۲ فهرست را به خود اختصاص داده است. در این فهرست درباره هر فیلمساز به شرح جایگاه او پرداخته اند&nbsp;و درباره فرهادی آمده است: سینما به طور کلی و سینمای ایران به طور مشخص، فقدانی بزرگ را با مرگ استاد عباس کیارستمی تجربه کرد، اما اگر بخشی از ابعاد یک اسطوره، سبک فیلمسازی او باشد که الهام می‌بخشد و مقدمات کار که فراهم می‌آورد، میراث کیارستمی قطعا قابل تشخیص است چرا که تا حد زیادی اصغر فرهادی را می‌توان بخشی از این میراث محسوب کرد.&nbsp;فرهادی پس از موفقیت بزرگش به دلیل شاهکار انسان‌گرایانه اش یعنی فیلم «جدایی» بسیار مورد توجه واقع شد اما فیلم‌های قبلی او به‌ویژه «چهارشنبه سوری» و «درباره الی» این اطمینان را به وجود آوردند که او مدت‌ها پیش از آن که برنده جایزه اسکار فیلم خارجی‌زبان شود، فیلمسازی مطمئن بود. فرهادی با ساخت درام‌های انسانی بسیار مرتبط با هم و عمیقاً تاثیرگذار هم از نظر فرهنگی و جهانی و در عین حال دو فیلم «گذشته» و «فروشنده» که در جشنواره کن نیز به نمایش درآمد، هرچند کاملا به اندازه‌های بهترین کار او نمی‌رسند، با این حال هر دو فیلم باز هم فوق‌العاده هستند. این مختصر بیانگر همه چیزی است که لازم است درباره درخشش فرهادی بدانید که شاید بزرگ‌ترین و احساس‌برانگیزترین راوی ارتباطات انسانی دوران ما باشد. فرهادی در مقام سیزدهم و پس از پل تامس اندرسن سازنده فیلم‌هایی چون «خون بپا می‌شود»، کاترین بیگلو سازنده «قفسه دردها»، برادران کوئن سازنده «جایی برای پیرمردها نیست»، تاد هینز سازنده «کارول»،&nbsp; مارتین اسکورسیزی سازنده «گرگ وال استریت» . «هوگو» و فیلم «سکوت» که دسامبر اکران می‌شود، پابلو لارین سازنده «ژاکی» و «نرودا»، دنیس ویلنووا سازنده «زندانیان» و فیلم بعدی «بلید رانر»، جاناتان گلیزر سازنده «زیر پوست» و «تنفس»، میا هنسن -لاو سازنده ‌«همه چیز بخشیدن است» و «ادن»، کلر دنیس سازنده «شکلات»، یورگوس لانتیموس سازنده «آلپس» و «خرچنگ»، آلفونسو کوارون سازنده «جاذبه» در این فهرست است. &nbsp;&nbsp;&nbsp;&nbsp;&nbsp;&nbsp; در انتهای این فهرست که از ۱۰۰ شروع شده و در نهایت به کارگردان شماره یک می‌رسد، از کارگردان‌های مطرحی که به این فهرست راه نیافته‌اند مانند لاسلو نمس، پیتر جکسون، پائولو سورنتینو ، کن لوچ نام برده شده است. و در نهایت آمده است: سرانجام این که، یک کلمه برای فیلمسازی که وقتی ما کار تهیه این لیست را با هم شروع کردیم، باید در میان ۱۰ نفر اول جای می‌داشت، اما متأسفانه کمی بعد از شروع کار، درگذشت: استاد ایرانی عباس کیارستمی. اینجا یا هر جای دیگر جای او همیشه غمگنانه خالی است.     منبع: سینما پرس
 
