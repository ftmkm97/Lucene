لقمه  های حرام، مقدمه تکرار عاشورا
 کوفی بودن یعنی اظهار محبت به امام، ولی در فتنه&nbsp; «زر و زور و تزویر» رد شدن ... کوفی بودن یعنی مرعوب و مجذوب قدرت دشمن شدن و منفعتی کوتاه مدت را فدای مصلحتی بسیار بزرگتر کردن، کوفی بودن یعنی راه را گم کردن و تشنه لب به امام رسیدن و پس از سیراب شدن، آب را بر همان امام بستن؛ کوفی بودن یعنی پیمان بستن و عهد شکستن؛ کوفی بودن یعنی شعار دادن ولی عمل نکردن... فرآوری: زهرا اجلال بخش قرآن تبیان   بعد از پیامبر اکرم (صلی الله و علیه وآله) اکثر مسلمین در خواب غفلت فرو رفتند، با توجه به علم داشتن به حقانیت اهل بیت پیامبر، در یاری ایشان کوتاهی کردند و با سکوت خود، با ظالمین همراهی کرده و اهل باطل را مدد رساندند؛ قرآن کریم علت انحطاط جامعه&nbsp; آن روز را دو عامل معرفی می کند؛ یکی اعراض و کوتاهی از ذکر خدا که مصداق بارز آن نماز است و دوم پیروی از شهوات و دنبال زخارف دنیا رفتن؛ در یک کلام، اشرافی&nbsp;گری&nbsp;و عافیت طلبی؛ «فَخَلَفَ مِنْ بَعْدِهِمْ خَلْفٌ أَضاعُوا الصَّلاةَ وَ اتَّبَعُوا الشَّهَواتِ فَسَوْفَ یَلْقَوْنَ غَیًّا[مریم/59] سپس جانشین آن مردم خداپرست قومى شدند که نماز را ضایع گذارده و شهوت هاى نفس را پیروى کردند و اینها به زودى کیفر گمراهى را خواهند دید».
خداوند متعال اولین علت انحطاط جامعه مسلمین را، ضایع و فاسد کردن نماز214546 می&nbsp; شمارد، سهل انگاری در این فریضه&nbsp; کبری که آمد، بلافاصله بعد از آن، شهوات&nbsp;رانی و حرام خواری هم می&nbsp;آید، به همین علت است که حضرت حق می&nbsp;فرماید: «فَوَیْلٌ لِلْمُصَلِّینَ[ماعون/4] واى بر نمازگزارانى که... الَّذینَ هُمْ عَنْ صَلاتِهِمْ ساهُونَ[ماعون/5] در نماز خود سهل&nbsp;انگارى مى کنند.» قرآن کریم علت انحطاط جامعه&nbsp; آن روز را دو عامل معرفی می کند؛ یکی اعراض و کوتاهی از ذکر خدا که مصداق بارز آن نماز است و دوم پیروی از شهوات و دنبال زخارف دنیا رفتن. ادا نشدن حق نماز یعنی سهل&nbsp; انگاری و اعراض از ذکر خدا، که نتیجه اش سختیِ معیشت و بی&nbsp; برکتیِ رزق است: «وَ مَنْ أَعْرَضَ عَنْ ذِکْری فَإِنَّ لَهُ مَعیشَةً ضَنْکاً...[طه/124] و هر کس از یاد من اعراض کند همانا (در دنیا) معیشتش تنگ شود...»؛ درآمد هم که بالا باشد، باز خرجش به دخلش نمی&nbsp;رسد، دارائیش برکت ندارد، احساس کمبود می&nbsp;کند؛ این وعده&nbsp;ی خداست، زیرا یاد خدا که رفت، شیطان در قلبش راهبری و دنیا برایش جلوه&nbsp; گری می&nbsp;کند، به تجملات و ثروت اندوزی حریص&nbsp;تر، مال حرام خوردن و حقوق اضافی و نجومی از بیت&nbsp;المال برداشتن برایش آسان می&nbsp; شود؛ شکم&nbsp;ها که از مال حرام پر شد، دیگر سخن حق شنیده نمی&nbsp; شود؛ اینجاست که رذیلت&nbsp; ها جایگزین فضیلت&nbsp; ها و ارزش&nbsp; های والای انسانی، جای خود را به اشرافی&nbsp;گری و شهوترانی خواهد داد و مقدماتِ تکرار کربلا فراهم می شود.
آن هایی که در مقابل امام حسین (علیه السلام) آمده بودند، نماز می خواندند، روزه می گرفتند، روش رفتاری داشتند، کمونیست نبودند. کسانی بودند چه بسا به ظاهر رفتارشان، رفتار اسلامی بود، پس چه طور شد این&nbsp;ها اینگونه شدند؟ تأثیر لقمة حرام یک لقمه حرام درون شکم رود، چهل روز نمازش قبول نمی&nbsp; شود. پیامبر می -فرماید: «روی عن رسول الله (صلی الله علیه و آله وسلم): مَنْ أَکَلَ لُقْمَةَ حَرَامٍ لَمْ تُقْبَلْ لَهُ صَلَاةٌ أَرْبَعِینَ لَیْلَة» اگر کسی یک لقمة حرام بخورد، نمازش تا چهل روز قبول نمی&nbsp;شود. حالا گسترده&nbsp;تر از این هم از پیغمبر نقل شده است که حضرت فرمودند: «روی عن رسول الله (صلی الله علیه و آله و سلم): الْعِبَادَةُ مَعَ أَکْلِ الْحَرَامِ کَالْبِنَاءِ عَلَى الرَّمْل» عبادت همراه حرام خواری مانند بنا کردن بنا روی شن روان است. روایت از امام باقر (علیه السلام) است که فرمودند: «إِنَّ الرَّجُلَ إِذَا أَصَابَ مَالًا مِنْ حَرَامٍ لَمْ یُقْبَلْ مِنْهُ حَجٌّ وَ لَا عُمْرَةٌ وَ لَا صِلَةُ رَحِمٍ حَتَّى أَنَّهُ یَفْسُدُ فِیهِ الْفَرْجُ» کسی که مال حرام به دستش آمده است، نه مکه&nbsp; اش، نه عمره&nbsp; اش، نه صلة رحم&nbsp; اش، هیچ کدام از آنها مقبول نیست و این لقمه، حتی روی نطفه&nbsp; اش اثر می&nbsp; گذارد. تأثیر لقمة حرام در کربلا دشمنان امام حسین نماز می&nbsp; خواندند، روزه می&nbsp;گرفتند، به هیچ دردی نمی خورد! امام حسین روز عاشورا دو مرتبه سخنرانی کرد که در تاریخ هست؛ خوارزمی می&nbsp;نویسد: مرتبه دوم که آمد صحبت کند، تا شروع کرد، لشکر شروع کردند به های&nbsp;و هوی و جنجال کردن. هلهله کردند که حرفش را گوش نکنند. حضرت به آن&nbsp;ها خطاب کرد: «وَیلَکُم مَا عَلَیکُم أن تَنصِتُوا إلَیَّ فَتَسمَعُوا قَولِی» وای بر شما! چرا ساکت نمی&nbsp;شوید که حرف&nbsp;های مرا گوش کنید؟! سر و صدا، جار و جنجال راه انداختید که حرف&nbsp;های مرا گوش نکنید؟!
« وَ إِنَّمَا أَدْعُوکُمْ إِلَى سَبِیلِ الرَّشَادِ فَمَنْ أَطَاعَنِی کَانَ مِنَ الْمُرْشَدِینَ وَ مَنْ عَصَانِی کَانَ مِنَ الْمُهْلَکِینَ وَ کُلُّکُمْ عَاصٍ لِأَمْرِی غَیْرُ مُسْتَمِعٍ قَوْلِی» اگر حرف مرا گوش کنید شما را هدایت می کنم و اگر نشنوید، همه&nbsp;تان گناهکار خواهید بود. شماها یک دسته&nbsp;تان تطمیع شدید، به شما پول داده&nbsp;اند که به جنگ با من آمده&nbsp;اید. «فَقَدْ مُلِئَتْ بُطُونُکُمْ مِنَ الْحَرَامِ» شکم&nbsp;هایتان الآن پر از حرام است. چون لقمه حرام خورده&nbsp;اید، چیزی نمی&nbsp;فهمید و هیچ عبادتی از شما اثر نمی کند و باعث نمی&nbsp;شود که به حرفای من گوش دهید.&nbsp;(بحارالأنوار 45)  روایت از امام باقر (علیه السلام) است که فرمودند: «إِنَّ الرَّجُلَ إِذَا أَصَابَ مَالًا مِنْ حَرَامٍ لَمْ یُقْبَلْ مِنْهُ حَجٌّ وَ لَا عُمْرَةٌ وَ لَا صِلَةُ رَحِمٍ حَتَّى أَنَّهُ یَفْسُدُ فِیهِ الْفَرْجُ» کسی که مال حرام به دستش آمده است، نه مکه&nbsp;اش، نه عمره&nbsp;اش، نه صلة رحم&nbsp;اش، هیچ کدام از آنها مقبول نیست و این لقمه، حتی روی نطفه&nbsp; اش اثر می&nbsp;گذارد. چرا که عده&nbsp;ای که عمرسعد از کوفه آورده بود، غذاهایشان را همراه خودشان آورده بودند؟ تمام غذاهایشان از بیت&nbsp;المال مسلمین بود. چند روز که آنجا بودند، عمرسعد به آنها غذا می&nbsp;داد. از کجا این&nbsp; ها را آورده بود؟ همه&nbsp;اش از بیت&nbsp; المال مسلمین بود. مال مسلمین را به حرام آورده بود و در شکم این&nbsp; ها می&nbsp;ریخت. لذا شکم همه از حرام پر بود. نماز می خواندند، ولی مال حرام مانع اثرگذاری نماز بود. اصلاً گوش نمی کردند؛ جار و جنجال راه می&nbsp;اندازند که صدای امام را نشنوند.  کلام آخر: شهید محمد جهان&nbsp;آرا می&nbsp;گفت: بچه&nbsp;ها اگر شهر سقوط کرد خیلی جای نگرانی نیست دوباره فتحش می&nbsp; کنیم، مراقب باشید ایمانتان سقوط نکند.
حسین بن علی&nbsp;ها بی&nbsp;سر، شیخ فضل&nbsp; الله&nbsp;ها حلق&nbsp; آویز، نواب صفوی&nbsp;ها ترور، خمینی&nbsp;ها و زکزاکی&nbsp; ها شکنجه، تبعید و حبس شدند تا جوامع اسلامی بیدار شوند و بیدار بمانند.    منابع: 
سایت فارس 
بیانات حاج اقا مجتبی تهرانی 
کتاب «منزلت امام حسین (علیه السلام)» نوشته حجت الاسلام و المسلمین اسد الله محمدی نیا  &nbsp;