پزشکان، آپاندیس را به جای ریه عمل کردند
 شهاب مظفری خواننده جوان کشورمان که چندی پیش تحت عمل جراحی قرار گرفت، اعلام کرد پزشکان به جای ریه، آپاندیس وی را جراحی کردند. بخش هنری تبیان   پس از حاشیه های فراوان قصور پزشکی در جریان درمان عباس کیارستمی حالا شهاب مظفری هم می گوید اشتباه عجیب یک پزشک او را در بیمارستان بستری کرده است. هفته گذشته شهاب مظفری خواننده موسیقی پاپ در بیمارستان بستری شد و به نظر نمی رسید که وضعیت او آنقدر وخیم باشد که جای نگرانی باشد، اما او حالا و پس از گذشت چند روز اعلام کرده که به خاطر دل درد شدید به درمانگاه رفته و پزشک آپاندیس او را عمل کرده است، در حالی که این درد هیچ ربطی به آپاندیس نداشته و به خاطر عفونت بوده است. مظفری در ادامه نیز گفت: این اشتباه باعث شد که دوازده روز با درد بستری باشم و این در حالی است که تنها عفونت ریه داشتم.    منبع: ایلنا