قشقایی غرور پرسپولیس را شکست
   تیم قشقایی شیراز که در لیگ دسته دوم فوتبال کشور حضور دارد عصر جمعه با ارائه یک بازی خوب در ورزشگاه حافظیه شیراز، تیم پرسپولیس تهران را شکست داد و شگفتی ساز جام حذفی شد. بخش ورزشی تبیان    در این بازی که از مرحله سوم رقابت های جام حذفی کشور عصر جمعه در ورزشگاه حافظیه شیراز برگزار شد، 2 تیم پس از 120 دقیقه تلاش به تساوی یک بر یک دست یافتند و کار به ضربات پنالتی کشیده شد که در نهایت این بازی با برتری تیم میزبان پایان یافت و در نهایت این تیم قشقایی بود که در ضربات پنالتی در مجموع با نتیجه هفت بر شش به پیروزی دست یافت. 
نتیجه این مسابقه بازتاب گسترده ای در صفحه نخست مطبوعات صبح شنبه کشور و همچنین استان فارس داشت. 
برخی تیترها و عناوین صفحه نخست مطبوعات در ارائه گزارشی از این رویداد از این قرار است: 
** روزنامه 90: گلی به جمال ریش سفیدان قشقایی.
** روزنامه شوت: قشقایی غرور پرسپولیس را شکست.
** روزنامه هدف ورزشی: قشقایی پرسپولیس را کوچ داد.
** روزنامه ابرار ورزشی: پرسپولیس شکار قشقایی شد. 
** روزنامه استقلال جوان: پرسپولیس زیر چرخ های قشقایی؛ پرسپولیس له شد 
** روزنامه ایران ورزشی: قشقایی پدیده جام حذفی/ عمر پرسپولیس کوتاه بود
** روزنامه خبرورزشی: غول کش قشقایی/ یک جام پر!
** همشهری ورزشی: شیری غرید؛ پرسپولیس حذفید
** روزنامه گل: شوک حذف پرسپولیس برابر تیم دسته دومی/ غش با قشقایی

مطبوعات استان فارس:
** روزنامه سبحان: حافظیه میلیاردی ها را زمین گیر کرد
** روزنامه خبرجنوب: قشقایی شیراز پرسپولیس تهران را حذف کرد
** روزنامه نیم نگاه: قشقایی لشکر سرخ را به زانو در آورد/ سیلی اصغر به صورت برانکو
** روزنامه تماشا: مردان قشقایی در حافظیه ارتش سرخ را تارومار کردند
** روزنامه عصر مردم: شکست تلخ پرسپولیس از تیم رویایی قشقایی.
دیگر روزنامه ها و نشریات استان تا لحظه انتشار این خبر دریافت نشده است. 
  منبع : ایرنا
