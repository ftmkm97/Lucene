«تاریخ نقاشی قزوین» به بازار كتاب آمد
 جلد نخست كتاب «تاریخ نقاشی قزوین (از دوره صفویه تا اواخر قاجار)» به تازگی توسط انتشارات سوره مهر به بازار كتاب عرضه شده است. بخش کتاب و کتابخوانی تبیان &nbsp;   &nbsp; جلد نخست كتاب «تاریخ نقاشی قزوین (از دوره صفویه تا اواخر قاجار)» نوشته حسن یوسفی به همت حوزه هنری استان قزوین و توسط انتشارات سوره مهر&nbsp; چاپ و منتشر شده است. كتاب تاریخ نقاشی قزوین به عنوان برگزیده در بخش پژوهش هنر «كتاب تجسمی» چهارمین جشنواره آثار و تولیدات مراكز استانی حوزه هنری معرفی شد. حسن یوسفی، مولف و پژوهشگر این اثر، درباره كتاب خود می گوید: ظرفیت قزوین در نقاشی بسیار وسیع و گسترده است و از سویی در سایر رشته های هنری و ادبی نیز ظرفیت هایی با همین كیفیت وجود دارد كه امیدواریم این ظرفیت پیش از آنكه ازدست ما خارج شود، مورد توجه پژوهشگران و علاقه مندان قرار گیرد. یوسفی ادامه می دهد: در این كتاب تلاش شده است تا تحولات نقاشی ایرانی در اواسط قرن دهم هجری به ویژه پس از انتقال پایتخت به قزوین بررسی شود. در این دوره تغییرات اجتماعی و سیاسی بر روند شكل گیری نقاشی تاثیر گذاشت و&nbsp; ترویج شیوه های متداول بر حسب نیاز جامعه و حمایت طبقه اشراف و بازرگان از نقاشی باعث رقابت هنرمندان و رشد نقاشی تك پیكره نگاری، مرقعات تنظیم یافته به خوش نویسی و نقاشی شد. یوسفی اظهار می دارد: در این دوره شیوه نقاشی دیواری در تزیین كاخ ها و پرداختن به موضوعات روز، رشد تنگاتنگ تك پیكره نگاری با نقاشی دیواری و توجه به اوراق تك برگی همراه با تأثیر بر دیگر&nbsp; مكتب های مجاور همانند مشهد را شاهد هستیم. تاریخ نقاشی قزوین در 376 صفحه مصور و مكتوب با&nbsp; 2500 نسخه در قطع رقعی توسط انتشارات سوره مهر چاپ و منتشر شده است.    منبع: حوزه هنری
