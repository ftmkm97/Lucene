زندگی زیبا با روحیه شاد - قسمت اول
   &nbsp;داشتن روحیه خوب برای انجام هر کاری بسیار لازم است. داشتن روحیه خوب و با نشاط باعث می‌شود تا فرد با انرژی و توان بالا به انجام کارها مبادرت نماید. زمانی که دارای احساس خوبی نسبت به خود و زندگی‌تان هستید همه چیز در نظرتان زیبا و شگفت انگیز است و در لحظه حال زندگی می‌کنید، و چون توجه‌تان معطوف به این لحظه است، بهترین نتیجه را از آن دریافت می‌کنید.

روحیه شاد باعث می‌شود تا شما با نگاهی به گذشته و گرفتن درس‌های لازم از آن، بهترین عمل را در زمان حال انجام دهید تا برای آنچه در آینده می‌خواهید به آن برسید، آماده شوید. وقتی که روحیه بالایی دارید هر کاری را که در پیش رویتان قرار دارد با علاقه و با این هدف که تجربه‌ای تازه از آن کسب کنید،&nbsp; انجام می‌دهید؛ حتی به کارهای روزمره‌تان هم با دید تازه‌ای می‌نگرید و توجهتان را روی آن معطوف می‌کنید و از کاری که انجام می‌دهید لذت می‌برید.  یکی از مشکلاتی که داوطلبان کنکور، بخصوص پشت کنکوری‌های عزیز، با آن مواجه هستند نداشتن روحیه و احساس نشاط در درس خواندن و آمادگی برای کنکور است. &nbsp;مسایل مختلفی ممکن است باعث پیش آمدن چنین شرایطی برای شما داوطلبان عزیز گردد؛ از جمله این موارد عبارت است از: نداشتن یک برنامه خوب، ناتوانی در یادگیری برخی از دروس، مسایل خانوادگی یا آموزشی و .... با توجه به اینکه شما داوطلبان کنکور در شرایط خاصی هستید، باید تلاش کنید تا عوامل ناراحت کننده یا انگیزه‌زدا را از خود دور کنید؛ زیرا مطالعه با روحیه پایین باعث می‌شود تا شما نتوانید نتیجه خوب و رضایت بخشی از مطالعه و کنکور خود بگیرید؛ از طرف دیگر، نشاط و شادی در دوره آمادگی برای کنکور به شما انگیزه مضاعف و انرژی بیشتری برای درس خواندن می‌دهد و همچنین بر فرایند یادگیری شما تاثیر بسیاری می‌گذارد.   &nbsp;برای اینکه بتوانید در طی آمادگی برای کنکور و همچنین تمام زندگی، پیروز و موفق باشید، بهتر است به مسایل زیر توجه کنید:    1-&nbsp;&nbsp;&nbsp; خدا را همیشه و همه جا در نظر داشته باشید احساس حضور در محضر خدای رحمان و توکل و ایمان به یاری او در همه عرصه‌های کار و زندگی، به انسان روحیه عالی می‌دهد. در همه مراحل زندگی از جمله در دوره آمادگی برای کنکور تلاش کنید تا ارتباط با خدا، بن مایه اصلی نشاط و شادی شما باشد.

به او اعتماد کنید و با اعتماد به او قدم در راه بگذارید و بدانید که خدا همیشه یار و پشتیبان شما خواهد بود و شما را به بهترین مسیر و زیباترین سرنوشت ممکن هدایت خواهد کرد؛ حتی ممکن است در مواردی احساس ناامیدی کنید و گمان کنید که خدا شما را فراموش کرده یا اصلاً به فکر شما نیست، اما مطمین باشید که حتی در همان زمان هم همه امور عالم در راستای خیر و مصلحت شما در جریان است؛ پس هر روزتان را با عشق به خدا و توکل به او شروع کنید و به پایان برسانید. به خدا بگویید که برای رسیدن به یک سرنوشت خوب و زیبا تلاش می‌کنید و از او بخواهید تا شما را برای رسیدن به اهدافتان یاری کند. 2-&nbsp;&nbsp; به معنویات بها دهید به عنوان یک انسان که نیاز دارد آرامش و نشاط داشته باشد، باید به معنویات بها دهید. آرامش و نشاط شما باعث افزایش روحیه و توان شما در انجام امور خواهد شد. باید توجه داشته باشید که ارتباط معنوی، روی آنچه که به زندگی شما معنا می‌بخشد و به آن هدف می‌دهد، تعریف می‌شود. علاوه بر رابطه با مبدا هستی و عشق به خدا، معنویات می‌تواند اعتقادات مذهبی شما یا لذت بردن از طبیعت یا گذراندن زمان با عزیزانتان باشد. 

اگر ما صبح که از خواب بیدار می‌شویم نسبت به یک موضوع که به ما هدف می‌دهد و به زندگی ما معنا می‌بخشد، هیجان زده باشیم، بدن ما نیز همه تلاش خود را خواهد کرد تا خود را در بهترین وضعیت ممکن حفظ کند. 3- روی زیبایی‌های زندگی خود تمرکز کنید اگر انسان برای مدتی به طور مداوم، ذهن و فکر خود را متوجه سوژه‌های زیبای زندگی خود بکند، به مرور زمان عادت می‌کند که همواره به زیبایی‌ها و خاطرات خوب زندگی فکر کند و اصولاً تبدیل به انسان مثبتی شود که نشاط درونی دارد و همواره احساس آرامش و شادمانی می‌‌کند.   یکی از مهم‌ترین منابع برای دریافت چنین سوژه‌هایی، خاطرات خوب زندگی در گذشته و تخیل‌های قشنگ در آینده است. هنگامی که شما به خاطرات خوب گذشته فکر می‌کنید، سیگنال‌های مثبتی به ضمیر ناخودآگاه خود وارد می‌کنید و این کار به شما احساس و روحیه خوبی می‌دهد. &nbsp;وقتی به خیال‌پردازی‌های آینده‌تان پر و بال می‌دهید، در واقع با یک تیر دو نشان می‌زنید:اولاً روحیه خود را عالی می‌کنید، و ثانیاً هر آنچه را که شما به عنوان تخیل در ذهن خود تجسم می‌کنید، در دنیای واقعیات نیز می‌توانید خلق کنید، و این قدرت انسان است؛ زیرا هر پدیده‌ای که انسان در دنیای خود خلق می‌کند ابتدا در ذهن خود می‌سازد، و هر چیز که در ذهن خلق شود، می‌تواند در دنیای واقعیات نیز به وجود آید.

خود را در بهترین حالت ممکن تصور کنید و رشته و دانشگاهی را که مور علاقه شماست، به صورت مرتبط در ذهنتان تجسم کنید. همچنین خود را در شغل مرتبط با رشته مورد علاقه‌تان تصور کنید؛ در حالی که با درآمد ناشی از آن، کارهای مختلفی انجام می‌دهید. همه اینها باعث می‌شود تا شما نشاط و روحیه کافی برای مطالعه پیدا کنید و با انگیزه بیشتر و بالاتری به پیش بروید. 4-&nbsp;&nbsp;&nbsp; به خود اعتماد کرده و خود را باور نمایید تمام موفقیت های انسان به شناخت عزت نفس او بستگی دارد. عزت نفس، یک احساس است؛ آن احساسی که انسان از خود دارد و به این معنی است که چقدر برای خود ارزش و احترام قایل هستید. عزت نفس و خودباوری، اولین ایستگاه موفقیت شماست و تمام شخصیت شما در راستای عزت نفستان شکل می‌گیرد. عزت نفس، پیش نیاز اعتماد به نفس است، و اعتماد به نفس، بروز و ظهور عزت نفس یک انسان در دنیای بیرون اوست.

انسان‌هایی که تصور خوب و درستی از خود ندارند، نمی‌توانند عزت نفس و در نتیجه اعتماد به نفس خوبی داشته باشند. عزت نفس، شاخص خودباوری انسان و زیربنای اعتماد به نفس اوست.  اعتماد به نفس، اولین ایستگاه حرکت‌های موفقیت آمیز در عرصه زندگی و عامل رشد و ارتقای انسان است؛ زیرا هر باوری از باورِ خود شروع می‌شود و سعادت دنیا و آخرت انسان در گرو خودباوری و اعتماد به نفس او است. خود را باور کنید، تا دیگران هم شما را باور کنند. &nbsp;یکی از مشکلات اصلی بسیاری از شما داوطلبان عزیز، این است که به خود و توانایی هایتان اعتماد ندارید. بیشتر شما عزیزان، خود را دست کم می‌گیرید و مدام به این نکته فکر می کنید که ممکن است سطح سؤالات کنکور از میزان اطلاعات و توانایی‌های‌تان بالاتر باشد. همین موضوع سبب می شود تا شما روحیه و انگیزه کافی و لازم را برای مطالعه و آزمون دادن نداشته باشید. به خود و توانایی‌هایتان اعتماد کنید و روی نقاط مثبت درسی و جسمی و روحی خود تمرکز کرده و آنها را برای خودتان پررنگ کنید و به خود بقبولانید که انسان توانمندی هستید و بخوبی می‌توانید از پس آزمون سراسری برآیید.   5-&nbsp;&nbsp; شکست ها و ناکامی های گذشته را فراموش کنید یکی از عواملی که باعث ناامیدی انسان می‌شود و انگیزه و نشاط او را به صورت قابل توجهی کاهش می‌دهد شکست‌ها و ناکامی‌هایی است که انسان در گذشته داشته است. به عنوان یک داوطلب کنکور، ممکن است شکست‌های درسی و ناکامی‌هایی که در گذشته داشته‌اید، باعث شود تا شما انگیزه و نشاط کافی برای مطالعه نداشته باشید.  به خاطر داشته باشید که گذشته، فقط و فقط برای یادآوری خاطرات خوش زندگی و درس گرفتن از شکست‌هاست و نه چیز دیگری، و آینده شما هیچ شباهتی به گذشته ناکام شما ندارد؛ پس شکست‌ها و ناکامی‌ها را فراموش کنید و باامید و آرزو برای رسیدن به یک آینده خوب تلاش کنید. برای دست‌یابی به این مرحله، لازم نیست که کار خاصی انجام دهید؛ فقط کافی است بخواهید و اراده کنید که شکست‌ها و ناکامی‌هایتان را فراموش کنید. انسان‌ها تحول را خود در خودشان ایجاد می‌کنند؛ پس بیکار ننشینید و برای این تحول و نشاط و شادابی خود قدم بردارید: یک گام بلند به سوی فراموش کردن ناکامی‌ها و ساختن آینده‌ای روشن.


   مطالب مرتبط:
زندگی زیبا با روحیه شاد - قسمت اول
زندگی زیبا با روحیه شاد - قسمت دوم
 
بخش مرکز یادگیری سایت تبیان، تنظیم:نیلوفر یاقوتی 