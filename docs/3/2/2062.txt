مناظره انتخاباتی ترامپ و کلینتون
 نخستین مناظره انتخاباتی بین نامزدهای حزب دموکرات و جمهوری خواه در انتخابات ریاست جمهوری آمریکا از این لحظه در دانشگاه «هافستر» در شهر نیویورک آغاز شد. بخش سیاست تبیان   «دانشگاه هافستر» در شهر نیویورک آمریکا بامداد روز سه شنبه میزبان اولین مناظره انتخاباتی بین «هیلاری کلینتون» و «دونالد ترامپ»، نامزدهای دو حزب دموکرات و جمهوری خواه در انتخابات ریاست جمهوری 8 نوامبر بود.  «لستر هولت» از شبکه خبری «ان بی سی»، مجری گری این مناظره که به عقیده بسیاری از کارشناسان جزء پربیننده ترین مناظره های تاریخ انتخاباتی آمریکا به شمار می رود را به عهده داشت.  &nbsp;مشروح مناظره دو نامزد آمریکا را در زیر بخوانید.  هیلاری کلینتون مناظره را با صحبت درباره مسائل اقتصادی و اشتغال آغاز کرد. وی گفت سرانه درآمد ملی را افزایش خواهد داد و برای برابر کردن حقوق زنان تلاش خواهد کرد. ترامپ نیز در آغاز مناظره گفت که کشورهایی مانند چین با اشتغال آمریکایی ها خودشان را قوی می کنند. وی گفت برنامه اش این است که مالیات ها بر بنگاه های تجاری را کاهش داده و شرکت ها را به آمدن به آمریکا تشویق کند.   ترامپ ابتدا درباره مشکلات مهاجرت آمریکا صحبت کرد و بعد از تذکر مجری درباره بی ربط بودن این پاسخ گفت که نتایج انتخابات را خواهد پذیرفت.  نامزد حزب دموکرات، خاطرنشان کرد کارشناسان می گویند سیاست های مالیاتی دونالد ترامپ باعث از دست رفتن سه و نیم میلیون شغل شده در حالی که سیاست های وی باعث ایجاد ده میلیون شغل خواهد شد. وی گفت انتظار می رود سیاست های ترامپ به ایجاد یک رکود اقتصادی دیگر منجر شود. هیلاری کلینتون همچنین ترامپ را متهم کرد که ثروت زیادی از پدرش به ارث برده است. وی گفت ترامپ فکر می کند هر چه بیشتر به ثروتمندان کمک شود، اوضاع بهتر خواهد شد. دونالد ترامپ گفت که آمریکا به افراد بیشتری مانند پدرش برای ایجاد ثروت و شغل نیاز دارد. وی اضافه کرد که ثروت اندکی از پدرش به ارث برده است. ترامپ همچنین با اشاره به قراردادهای تجاری با مکزیک گفت که کلینتون در زمان حضور اقدامی برای بهتر کردن قراردادهای تجاری با مذاکره مجدد درباره آنها نکرده است.  ترامپ سه بار اظهارات کلینتون را قطع کرد و گفت: «من این را نگفته ام.» نامزد حزب جمهوری خواه سپس در فرصت مربوط به پاسخگویی در جواب کلینتون گفت که برنامه های این نامزد حزب دموکرات برای سرمایه گذاری با توجه به میزان فعلی بدهی آمریکا قابل اجرا نیستند.&nbsp;  هیلاری کلینتون گفت که او می داند چطور باید اشتغال را برای مردم آمریکا نگاه دارد.  ترامپ با قطع اظهارات کلینتون گفت که «همسر شما قرارداد NAFTA را امضا کرد که بدترین قرارداد تجاری امضا شده تا کنون است. کلینتون در جواب گفت: «این نظر شما است.» نامزد حزب جمهوری خواه سپس در نوبت اظهارنظر خودش گفت کلینتون می خواهد بیشترین افزایش های مالیاتی تاریخ آمریکا را معرفی کند. وی مدعی شد که برنامه های او برای کاهش مالیات ها، بر خلاف برنامه های رقیبش، بزرگترین برنامه از زمان ریاست جمهوری ریگان است و او به آن می بالد. ترامپ گفت برنامه های کلینتون، شرکت ها را به خروج از آمریکا ترغیب خواهد کرد.  هیلاری کلینتون از مردم آمریکا خواست به وب سایت وی مراجعه کنند. کلینتون گفت تیمی در حال ارزیابی اظهارات هر یک از نامزدها است.  ترامپ با قطع اظهارات کلینتون گفت: «به سایت من هم نگاه بکنید.» او سپس در فرصت صحبت کردن خودش گفت: «او (کلینتون) می گوید به سایتش مراجعه کنند. شاید برنامه اش این است که با داعش در سایتش مبارزه کند.» نامزد حزب جمهوی خواه اضافه کرد که منتشر کردن این سیاست ها راهبرد هوشمندانه ای نیست. وی خطاب به کلینتون گفت: «شما دارید کارهایی که قرار است انجام بدهیم را به دشمن می گویید.» کلینتون با انتقاد از سیاست اعلامی ترامپ درباره کاهش مالیات ها گفت که سیاست های مالی او فقط به خودش نفع خواهد رساند. ترامپ اظهارات کلینتون را قطع کرد و خطاب به وی گفت: «مثل همه سیاستمدارها! فقط حرف و بدون عمل!» در ادامه مجری برنامه به ترامپ یادآوری کرد که اسناد مربوط به پرداخت مالیاتش را منتشر نکرده است.  ترامپ در پاسخ گفت مشکلی برای انتشار آنها، ندارد. وی سپس گفت که او این اسناد را بعد از انتشار 33000 ایمیل حذف شده کلینتون منتشر خواهد کرد. این اظهارات ترامپ، با تشویق حضار همراه شد.  کلینتون نیز از اینکه ترامپ سوابق مالیاتی اش را منتشر نمی کند انتقاد کرد و گفت: «شاید ترامپ به آن اندازه که می گوید ثروتمند نیست. شاید هم او نمی خواهد مردم آمریکا بدانند که او مالیاتی برای درآمدش پرداخت نمی کند.» کلینتون به متحدان آمریکا اطمینان خاطر داد که این کشور به تعهدات بین المللی و معاهده های دفاعی دو جانبه اش پایبند خواهد ماند.  کلینتون گفت تا زمانی که ترامپ این اسناد را منتشر نکند، مردم آمریکا حدس و گمان های خودشان را درباره آنچه ترامپ پنهان می کند خواهند داشت.  مجری برنامه به کلینتون گفت که آیا مایل است درباره موضوع ایمیل ها که ترامپ مطرح کرد حرفی بزند. کلینتون گفت: «من اشتباه کردم و مسئولیت آن را بر عهده می گیرم.» ترامپ در واکنش گفت: «او اشتباه نکرده است. این کار، عمدی انجام شده است.» نامزد حزب جمهوری خواه آمریکا سپس به این موضوع که درآمد کلانی دارد اشاره کرد و ضمن بیان اینکه قصد «خودستایی» ندارد گفت این کشور به فردی مانند او نیاز دارد که روش ایجاد ثروت را بداند.  مجری برنامه در ادامه موضوع مسائل نژادی را مطرح کرد و به کشته شدن اخیر سیاه پوستان در شهر شارلوت اشاره کرد. وی از نامزدها پرسید که هر کدام از آنها چطور مسائل مربوط به تنش های نژادی را حل خواهند کرد.  هیلاری کلینتون موضوع آموزش های پلیس را برای حل مسائل مربوط به تنش های نژادی مهم خواندو وی گفت همه باید هم به قانون احترام بگذارند و از طرف قانون هم احترام ببینند.  نامزد حزب دموکرات گفت خواستار ایجاد اصلاحات در نظام کیفری است. وی همچنین به موضوع قوانین حمل سلاح اشاره کرد و گفت: «عده زیادی از مردم، سلاح هایی در دست دارند که نباید داشته باشند. ما باید با موضوع خشونت های سلاح مبارزه کنیم.» ترامپ گفت که آمریکا به «قانون و نظم» نیاز دارد. وی گفت تقریباً تمامی گروه های پلیس در آمریکا از او حمایت کرده اند. ترامپ گفت که آمریکایی های آفریقایی تبار به دلیل خشونت در جهنم زندگی می کنند.  ترامپ گفت: «ما باید خشونت را متوقف کنیم. ما بایستی نظم و قانون را برگردانیم.» نامزد حزب جمهوری خواه گفت که در دوران ریاست جمهوری اوباما تقریباً 4000 نفر در شیکاگو کشته شده اند.&nbsp; ترامپ گفت که مشخص نیست که سیاست اوباما برای حل این موضوع چیست.  مجری برنامه از کلینتون پرسید که آیا فکر می کند که رفتار پلیس آمریکا با سیاه پوستان جانبدارانه است؟  کلینتون در جواب گفت که فکر می کند نه تنها افسران پلیس، بلکه تمام مردم به این موضوع با جانبداری نگاه می کنند.&nbsp;  دونالد ترامپ در جواب کلینتون گفت از اینکه «انجمن ملی اسلحه» از وی حمایت کرده به خود می بالد.  کلینتون در بخشی از این مناظره گفت: «من فکر می کنم دونالد از من به خاطر اینکه خودم را برای این مناظره آماده کرده ام، انتقاد کرد. بله، من این را تأیید می کنم. و می دانید من برای چه چیز دیگری آمادگی دارم؟ برای رئیس جمهور شدن؛ و این نکته خوبی است.» مجری برنامه موضوع را به امنیت ملی تغییر داد. کلینتون گفت که آمریکا در برابر کشورهایی که اطلاعات دولت را هک می کنند، بیکار نخواهند ماند. کلینتون گفت وقتی شنید که ترامپ علناً از پونین خواسته آمریکایی ها را هک کند، شوکه شده است. «این غیرقابل قبول است.» کلینتون گفت که ترامپ آمادگی این که فرمانده کل قوا بشود را ندارد. هیلاری کلینتون همچنین به ایران اشاره کرد و گفت هر کشوری برای ما مشکل ایجاد کند با او برخورد می کنیم.  ترامپ در جواب کلینتون گفت که بیش از 200 ژنرال و افسر نیروی دریایی حمایت خودشان را از وی اعلام کرده اند. وی همچنین ادعای کلینتون درباره اینکه روسیه اطلاعات مربوط به حزب ملی دموکرات را هک کرده، ابراز تردید کرد و گفت هر کسی می تواند این اقدام را انجام داده باشد. 26) پوشش زنده نخستین مناظره انتخاباتی کلینتون و ترامپ موضوع بعدی که مجری برنامه مطرح کرد بحث گروه تروریستی داعش و مبارزه با آن بود.  کلینتون گفت که برنامه او حذف ابوبکر البغدادی، سرکرده این گروه به همان روشی است که دولت اوباما بن لادن را حذف کرد.  ترامپ گفت در صورتی که اشتباهات دولت اوباما انجام نشده بود، داعشی وجود نداشت. وی دولت اوباما را متهم به خروج زودهنگام از عراق کرد.  کلینتون گفت که ترامپ قبلاً از حمله به عراق حمایت کرده است.  ترامپ گفت که این حرف غلط است و رسانه های جریان اصلی این شایعات را پخش می کنند.  موضوع بعدی که مجری برنامه مطرح کرد بحث گروه تروریستی داعش و مبارزه با آن بود.  کلینتون گفت که برنامه او حذف ابوبکر البغدادی، سرکرده این گروه به همان روشی است که دولت اوباما بن لادن را حذف کرد.  ترامپ گفت در صورتی که اشتباهات دولت اوباما انجام نشده بود، داعشی وجود نداشت. وی دولت اوباما را متهم به خروج زودهنگام از عراق کرد.  کلینتون گفت که ترامپ قبلاً از حمله به عراق حمایت کرده است.  ترامپ گفت که این حرف غلط است و رسانه های جریان اصلی این شایعات را پخش می کنند.  مجری برنامه از ترامپ پرسید که شواهد نشان می دهند که او از جنگ عراق حمایت کرده است.  نامزد حزب جمهوری خواه با عصبانیت گفت: «اینها مزخرفاتی است که او (کلینتون) از طریق رسانه های جریان اصلی تحویل می دهد. ترامپ به نام یک فرد اشاره کرد و گفت که هر کسی بخواهد می تواند به گفت وگویش با او در زمان جنگ عراق رجوع کند.  دونالد ترامپ به توافق هسته ای ایران اشاره کرد و با لحنی کنایه آمیز گفت که این توافق، یکی دیگر از «شاهکارهای» کلینتون است. ترامپ گفت که ایران، در حال خفه شدن زیر فشار تحریم ها بود، در حالی که این کشور، اگر با همین روال ادامه بدهد به یکی از قدرت های منطقه تبدیل خواهد شد. وی برجام را یکی از بدترین توافق های ممکن خواند.  کلینتون در پاسخ گفت وقتی که او وزیر خارجه آمریکا شده ایران تنها چند هفته با سلاح های اتمی فاصله داشته است. او گفت که با تشکیل ائتلافی متشکل از روسیه و چین، توانسته سخت ترین تحریم ها را علیه ایران اعمال کند. هیلاری کلینتون به اظهارات ترامپ درباره بروز تنش&nbsp; بین شناورهای ایران و آمریکا اشاره کرد و یادآوری کرد که وی گفته شناورهای ایرانی را از آب ها بیرون خواهد انداخت.  نامزد حزب دموکرات، گفت که این روحیات مناسب برای یک فرمانده کل قوا نیست و فردی با این نوع استدلال، شایستگی دسترسی به کدهای هسته ای آمریکا را ندارد.&nbsp; ترامپ گفت که توافق هسته ای ایران، توافقی خطرناک است. او گفت که اخیراً با بنیامین نتانیاهو، نخست وزیر اسرائیل دیدار کرده و می داند که او جزء «جبهه حامیان خوشحال» این توافق نیست.&nbsp;  کلینتون به متحدان آمریکا اطمینان خاطر داد که این کشور به تعهدات بین المللی و معاهده های دفاعی دو جانبه اش پایبند خواهد ماند.  وی همچنین بار دیگر از توافق هسته ای ایران دفاع کرد و گفت که در زمان حضور به عنوان نماینده در مجلس سنا به تک تک طرح های تحریمی علیه ایران رأی مثبت داده است.  ترامپ گفت که آمریکا نمی تواند پلیس دنیا باشد و میلیاردها دلار برای کشورهای دیگر هزینه کند در حالی که آنها «آنچه به ما نیاز داریم را نمی دهند.»  مجری برنامه در نهایت از کاندیدها خواست درباره اینکه آیا به نتایج انتخابات احترام خواهند گذاشت و آن را خواهند پذیرفت، اظهارنظر کنند.&nbsp;هیلاری کلینتون گفت که بر خلاف آنچه ترامپ گفته وی به نتیجه هر چه که باشد پایبند خواهد بود.  ترامپ ابتدا درباره مشکلات مهاجرت آمریکا صحبت کرد و بعد از تذکر مجری درباره بی ربط بودن این پاسخ گفت که نتایج انتخابات را خواهد پذیرفت.     منبع : خبرگزاری فارس   