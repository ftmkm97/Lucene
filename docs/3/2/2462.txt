جاسوس آمریکایی دوباره در تور ایران
 قرارگاه پدافند هوایی ارتش به یک فروند هواپیمای جاسوسی آمریکا (U2) اخطار داده است. این دومین بار است که در 2 سال گذشته، ایران موفق به شناسایی این هواپیماهای پیشرفته می شود. بخش سیاست تبیان   امیر اسماعیلی فرمانده قرارگاه پدافند هوایی ارتش از اخطار به یک هواپیمای جاسوسی متعلق به ارتش آمریکا در روزهاش گذشته خبر داده است. او، این خبر را در مراسم بزرگداشت هفته دفاع مقدس که در گلزار شهدای سولقان در حاشیه تهران، اعلام کرده است. پیش از این نیز، امیر اسماعیلی از 17 آذر ماه سال 93 خبر داده بود که قرارگاه پدافند هوایی ارتش به یک فروند هواپیمای جاسوسی پیشرفته آمریکایی به نام U2 اخطار داده است. فرمانده قرارگاه پدافند هوایی آن زمان گفته بود: هواپیمای یو2 را که یک هواپیمایی جاسوسی است شناسایی می کنیم، هفته گذشته در نقطه ای از کشور به این هواپیما اخطار داده شد و سامانه موشکی نیز برای هدف قرار دادن آن آماده شد اما هواپیما به محض دریافت اخطار، بازگشت.  قرارگاه پدافند هوایی برای مقابله با این پهپاد جاسوسی که تا 20 مایلی به مرزهای کشورمان نزدیک شده بود، پس از شناسایی پهپاد، به دیده بانی ها و سامانه های موشکی، "وضعیت هوشیاری" اعلام کرده بود.  حالا با گذشت حدود 22 ماه از آن واقعه، امیر اسماعیلی پنج شنبه شب مجددا خبر داده که به یک هواپیمای جاسوسی دیگر ارتش آمریکا به نام U2، اخطار داده شده است. وی گفته است: رزمندگان ما در قرارگاه پدافند هنگامی که در روزهای گذشته&nbsp; به هواپیمای جاسوسی یو 2 آمریکا که قصد تجاوز به مرزهای هوایی کشورمان را داشت، اخطار دادند و هواپیما مجبور به تغییر مسیر خود شد. فرمانده قرارگاه پدافند هوایی تاکید کرده است: اگر این هواپیما به اخطار ما توجه نمی کرد و نزدیک تر می شد، قطعاً به سمت آن شلیک شده و منهدمش می کردیم.  هواپیمای U2 یک هواپیمای جاسوسی پیشرفته و دوربرد، ساخت شرکت لاکهید مارتین آمریکا است. این هواپیما سال هاست که در نیروی هوایی آمریکا به کار گرفته شده و فقط ارتش آمریکا از این هواپیما استفاده می کند. این هواپیمای جاسوسی قابلیت پرواز در ارتفاع 21 کیلومتری را دارا بوده و می تواند 12 ساعت به صورت مداوم پرواز کند. تاکنون 3 فروند از این هواپیماها توسط کشورهای کوبا، چین و شوروی شناسایی و سرنگون شده اند. ارتش شوروی در اول می 1960، ارتش کوبا در 27 اکتبر 1962 و ارتش چین در 10 ژانویه سال 1965، 3 کشوری هستند که تاکنون موفق شده اند که مدل هایی از این هواپیمای پیشرفته جاسوسی را شناسایی و منهدم کنند. جالب است که هر 3 کشور نیز، با استفاده از موشک های S-75 یا همان موشک های سام 2 که یک موشک ارتفاع بالای پدافندی و ساخت شوروی است، این هواپیما را منهدم کردند. مشخصات پهپاد جاسوسی آمریکا در صفحه رادار قرارگاه پدافند هوایی هشتم شهریور ماه سال جاری نیز، قرارگاه پدافند هوایی ارتش یک فروند هواپیمای بدون سرنشین متعلق به آمریکا را قبل از ورود به آسمان کشورمان شناسایی کرده بود. به این پهپاد جاسوسی پس از شناسایی توسط سامانه های راداری، اخطار داده شده بود.  این پهپاد که از مبدأ افغانستان و یک پایگاه نظامی در قندهار به پرواز درآمده بود، پس از دریافت اخطار پدافندی، از ادامه طی مسیر به سمت آسمان ایران در شرق کشور، منصرف می شود. قرارگاه پدافند هوایی برای مقابله با این پهپاد جاسوسی که تا 20 مایلی به مرزهای کشورمان نزدیک شده بود، پس از شناسایی پهپاد، به دیده بانی ها و سامانه های موشکی، "وضعیت هوشیاری" اعلام کرده بود.     منبع : خبرگزاری تسنیم   