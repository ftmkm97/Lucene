رومانی پل ارتباطی ایران به اتحادیه اروپا
 رومانی می تواند پل ارتباطی صادرات کشاورزی ایران به اتحادیه اروپا باشد     محمود حجتی روز دوشنبه در دیدار آچین آیریمسکو وزیر کشاورزی و توسعه روستایی رومانی با وی در محل این وزارتخانه افزود: رومانی یک کشور حاصلخیز در بخش کشاورزی و واقع در شرق اروپاست که از اعضای اتحادیه اروپا به شمار می رود.
وزیران دو کشور در این نشست پیشنهاداتی را برای تامین محصولات غذایی مورد نیاز خود مطرح کردند و زمینه های همکاری را مورد بررسی قرار دادند.
به گفته حجتی، جمهوری اسلامی ظرفیت و قابلیت های خوبی در زمینه تولیدات کشاورزی دارد و تهران - بخارست می توانند به صورت مکمل نیازهای یکدیگر را در زمینه محصولات کشاورزی تامین و امکان صادرات به اعضای اتحادیه اروپا را نیز فراهم سازند.
وی تصریح کرد: دو کشور از ظرفیت های مبادلاتی خوبی برخوردارند و می توانند در زمینه مسائل مربوط به تحقیقات بخش کشاورزی، تولید بذر، آموزش و مسایل فنی نیز همکاری هایی داشته باشند.
حجتی اظهار امیدواری کرد: سفر اچیم آیریمسکو وزیر کشاورزی رومانی و هیات همراه به جمهوری اسلامی ایران بتواند زمینه های همکاری بیشتری را بین دو کشور فراهم کند و زمینه رشد مبادلات و همکاری های دو کشور در بخش کشاورزی را فراهم سازد .
   منبع: www.irna.ir </P>