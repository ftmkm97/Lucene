حمایت از عربستان ممنوع
 ما معتقدیم که موثرترین و کارآمدترین راه حل برای دستیابی به امحای کامل سلاح های هسته ای مذاکره و تدوین کنوانسیون جامع سلاح های هسته ای است که همه جوانب ضروری خلع سلاح هسته ای را با ممنوعیت نگهداری، توسعه، تولید و ... فراهم کرده و زمینه لازم را برای امحای غیرقابل بازگشت و قابل راستی آزمایی ایجاد می کند.  بخش سیاست تبیان    به گزارش تبیان به نقل از&nbsp;خبرگزاری مهر، غلامحسین دهقانی سفیر و معاون نمایندگی جمهوری اسلامی ایران نزد سازمان ملل متحد در سخنرانی خود در اجلاس سالانه کمیته خلع سلاح و امنیت بین المللی مجمع عمومی این سازمان در مورد عواقب بی ثبات کننده و زیانبار فروش و صدور مستمر سلاح های تهاجمی به عربستان سعودی و رژیم صهیونیستی و برخی دیگر کشورهای منطقه هشدار داد و ضمن تشریح خطرات برنامه سلاح های هسته ای رژیم صهیونیستی &nbsp;بر ضرورت خلع سلاح هسته ای &nbsp;تاکید کرد. وی در خصوص حجم بالای فروش تسلیحات تهاجمی پیشرفته به برخی کشورهای خاورمیانه گفت: ما عمیقا نگران عواقب بی ثبات کننده ورود و صدور مستمر چنین تسلیحاتی به منطقه به ویژه به عربستان سعودی و اسرائیل که در حال تهاجم و تجاوز علیه دیگر کشورها و نقض تعهدات حقوق بین الملل بشردوستانه خود هستند، می باشیم. پیشرفت قابل ذکری در زمینه اجرای بسیاری از تعهداتی که کشورهای دارای سلاح های هسته ای تاکنون در چارچوب کنفرانس های بازنگری NPT پذیرفته اند. سفیر و معاون نمایندگی جمهوری اسلامی ایران نزد سازمان ملل ادامه داد: بیش از یک سال است که عربستان سعودی جنگ وحشیانه ای را در یمن به راه انداخته و هزاران غیرنظامی را کشته و زیرساخت های غیرنظامی مثل مدارس و بیمارستان ها را با بمب های انگلیسی و آمریکایی در حملات گسترده هوایی ویران ساخته است. آخرین نمونه چنین اقدامات شقاوت آمیزی روز شنبه ۸ اکتبر ۲۰۱۶ رخ داد و عربستان با بمباران مراسم عزاداری در یمن بیش از ۱۵۰ غیرنظامی را به قتل رساند و بیش از ۶۰۰ نفر را مجروح کرد. این قتل عام فجیع نقض فاحش حقوق بین الملل بشردوستانه است و ما قویا از کشورهای صادرکننده سلاح می خواهیم به تعهدات خود در حقوق بین الملل پایبند باشند و فروش و صدور سلاح و ارائه پشتیبانی نظامی به عربستان سعودی و امارات متحده عربی را که در حال تجاوز به یمن هستند، متوقف کنند. دهقانی در خصوص برنامه سلاح های هسته ای رژیم صهیونیستی عنوان کرد: خطرناک ترین تسلیحات در دست خطرناک ترین رژیم در خاورمیانه است. رژیم صهیونیستی مکررا مرتکب تجاوز، اشغال و نسل کشی و اقدامات تروریستی شده است و سلاح هسته ای در دستان چنین رژیمی خطرناک ترین تهدید علیه امنیت کشورهای عضو NPT در منطقه خاورمیانه است. وی با تاکید بر اینکه اسرائیل باید وادار شود به NPT بپیوندد، افزود: دهه ها پس از آنکه بر اثر اولین کاربرد سلاح &nbsp;هسته ای بیش از ۲۰۰ هزار نفر از مردم بی گناه کشته شدند، هیچ ضمانتی مبنی بر عدم استفاده مجدد از این قبیل سلاح ها، مادامی که دکترین های نظامی برپایه سلاح های هسته ای تدوین می گردند، وجود ندارد. معاون نماینده دائم کشورمان در سازمان ملل اظهار داشت: کشورهای دارای سلاح هسته ای پایبند به تعهدات و الزامات خلع سلاحی خود نیستند. تقریبا پس از گذشت نیم قرن از لازم الاجرا شدن معاهده عدم اشاعه سلاح های هسته ای (NPT) که ذیل آن همه کشورها دارای تعهدات حقوقی برای تحقق امحای کامل سلاح های هسته ای هستند، فاصله بین تعهدات و اعمال کشورها بسیار عمیق و گسترده است. حفظ تمامیت و اعتبار معاهده عدم اشاعه سلاح های هسته ای به اجرای کامل همه الزامات و تعهدات ذیل آن به ویژه خلع سلاح هسته ای بستگی دارد. دهقانی گفت: متاسفانه برخلاف تعهد کشورهای دارای سلاح هسته ای به کم کردن نقش سلاح های هسته ای در دکترین های نظامی، برنامه های چند میلیارد دلاری مدرنیزه کردن و جایگزینی زرادخانه های هسته ای و انواع جدید سامانه های پیشرفته هسته ای، به ویژه در فرانسه، انگلیس و آمریکا در حال اجرا است. بدون شک، آنها باید در قبال چنین موارد عدم پایبندی نسبت به تعهداتشان ذیل ماده &nbsp;۶ معاهده NPT، پاسخگو و مسئول باشند. وی ادامه داد: پیشرفت قابل ذکری در زمینه اجرای بسیاری از تعهداتی که کشورهای دارای سلاح های هسته ای تاکنون در چارچوب کنفرانس های بازنگری NPT پذیرفته اند صورت نگرفته و این هدف با رهیافت به اصطلاح گام به گام نسبت به خلع سلاح هسته ای غیرموثر جایگزین شده است. این رهیافت ناکارآمد منجر به جهان عاری از سلاح های هسته ای نخواهد شد. این دیدگاه مبتنی بر واقعیت هاست که عدم وجود مذاکرات خلع سلاح هسته ای چندجانبه در طول دو دهه گذشته تنها یک برآمد انکار همیشگی هرگونه پیشنهادی در خصوص شروع مذاکرات خلع سلاح هسته ای در کنفرانس خلع سلاح است. سفیر و معاون نمایندگی جمهوری اسلامی ایران نزد سازمان ملل در پایان خاطرنشان کرد: ما معتقدیم که موثرترین و کارآمدترین راه حل برای دستیابی به امحای کامل سلاح های هسته ای مذاکره و تدوین کنوانسیون جامع سلاح های هسته ای است که همه جوانب ضروری خلع سلاح هسته ای را با ممنوعیت نگهداری، توسعه، تولید، دستیابی، آزمایش، انبار کردن، انتقال، استفاده یا تهدید به استفاده سلاح های هسته ای فراهم کرده و زمینه لازم را برای امحای غیرقابل بازگشت و قابل راستی آزمایی ایجاد می کند. این رهیافت موفقیت خود را در زمینه انعقاد معاهده جامع منع&nbsp;سلاح های شیمیایی به اثبات رسانده است.    منبع : خبرگزاری مهر 