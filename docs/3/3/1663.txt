هفتاد و دو سرو خرامان
  شعر عاشورایی سروده های افشین علاء به مناسبت آغاز ماه محرم بخش ادبیات تبیان &nbsp;   &nbsp; حجت الاسلام مجمدرضا زائری، نویسنده و سردبیر ماهنامه خیمه؛ در صفحه شخصی خود دو سروده تازه و زیبای افشین علا را در آستانه محرم منتشر کرده است که در ادامه می آید: &nbsp; هفتاد و دو سرو خرامان قوسی ز ابرویت قمر، گردی ز دامانت
زمین، زین سم اسبت زمان، از تشنه کامانت
تمام سال، تقویمت چه پاییز و چه فروردین
رستوها رسولانت شقایق ها امامانت
به میدان شهادت، کهکشان مدهوش آن گردی
که برپا شد به پیش گام های پیشگامانت
عرق می ریزد از پیشانی هر سنگ، از روزی
که خون جاری شد از پیشانی ات بر روی دامانت
سری بر نیزه ماند و خیمه ای در خاک و خاکستر
سر و سامان من، سالار دین، این بود سامانت؟! 
به روز حشر، محشر می شود از شور شمشادان
به شوق دیدن هفتاد و دو سرو خرامانت
شفق شد سرخ پوش از رد زنجیر عزاداران
ملایک در خروش از نوحه ی پیر غلامانت &nbsp; چنین گفت زینب! 
خجل گشت دنیا چو دین گفت: زینب
خرد نعره زد چون یقین گفت: زینب
بنازم به نامش که در واپسین دم
ز گودال، سلطان دین گفت: زینب
چه وقت وداع و چه بعد از شهادت
چه بر نی چه بر روی زین گفت: زینب
بیارند تا انبیا تاب معنا
به هر وحی، روح الامین گفت: زینب
بشر آیتی جست در فهم هستی
زمان گفت: زهرا زمین گفت: زینب
بسوزاند آفاق را آن مضامین
که در خطبه ی آتشین گفت زینب
دوا شد به داغ اباالفضل، رازی
که در گوش ام البنین گفت زینب
عطش، آب شد از خجالت ز شکری
که با تشنه کامی عجین گفت زینب
"ندیدیم در کربلا جز نکویی"
به آن قوم، آری چنین گفت زینب...     منبع: صفحه شخصی حجت الاسلام زائری

&nbsp;