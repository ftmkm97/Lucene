تغذیه در بیماران مبتلا به ویروس HIV
 کاهش وزن، اسهال، عفونت های مختلف، افزایش سطح کلسترول خون و تغییراتی در توزیع ذخایر چربی در بدن و ... از مشکلات شایع در میان مبتلایان به ویروس اچ آی وی است. به همین دلیل توجه به تغذیه این بیماران بسیار مهم است. فراوری: مریم مرادیان - بخش تغذیه و آشپزی تبیان   هرچند ارتباط بین بیماری ایدز و سلامت مواد غذایی تاکنون به طور آشکار مورد توجه قرار نگرفته اما این مقوله برای مبتلایان به ایدز یک موضوع بسیار مهم و توجه به آن ضروری است.
بیماری ایدز که به سیستم ایمنی بدن آسیب می زند موجب می شود که افراد مبتلا در برابر بسیاری از عفونت ها از جمله آلودگی های ناشی از باکتری ها و دیگر میکروب های بیماری زا که عامل مسمومیت مواد غذایی هستند، آسیب پذیرتر شوند.
در صورتی که فرد آلوده به ویروس ایدز به مسمومیت غذایی مبتلا شود معمولا دوره بیماری طولانی تری را سپری خواهد کرد و ممکن است در بیمارستان بستری شود و یا حتی با یک مسمومیت ساده غذایی جان وی به خطر بیافتد. به این ترتیب این درصد بالای آسیب پذیری در بیماران ایدزی ایجاب می کند که در انتخاب نوع مواد غذایی برای آن ها دقت بیشتری صورت گیرد. فواید تغذیه سالم در افراد مبتلا به ویروس HIV داروهای مورد استفاده برای مبارزه با این ویروس و همچنین خود بیماری باعث تغییراتی در بدن فرد مبتلا می شود. کاهش وزن، اسهال، عفونت های مختلف، افزایش سطح کلسترول خون و تغییراتی در توزیع ذخایر چربی در بدن و ... از مشکلات شایع در میان مبتلایان به این نوع ویروس است. به همین دلیل توجه به تغذیه این بیماران بسیار مهم است. * تأمین مواد مغذی مورد نیاز و افزایش کیفیت زندگی مبتلایان به ویروس HIV
* افزایش قدرت سیستم ایمنی بدن آن ها و در نتیجه افزایش توان مقابله با ویروس
* کنترل علائم و عوارض بیماری ایدز
* کمک به کنترل عوارض جانبی داروهای مورد استفاده در این بیماری اصول تغذیه صحیح در بیماران مبتلا به ویروس HIV رژیم غذایی خاصی برای مبتلایان به این ویروس وجود ندارد ولی رعایت مواردی که در زیر به آن ها اشاره می کنیم در افزایش قدرت سیستم ایمنی بدن آن ها، افزایش کیفیت زندگی و افزایش طول عمر این افراد موثر است. مصرف میوه و سبزی مناسب برای مبتلایان به HIV ریسک بیماری قلبی و عروقی در مبتلایان به این ویروس زیاد است بنابراین به این افراد توصیه می شود که از مصرف غذاهای شور خودداری کنند بهتر است افراد مبتلا به این نوع ویروس، روزانه 5 تا 9 واحد میوه و سبزی دریافت نمایند. این گروه از مواد غذایی به دلیل داشتن آنتی اکسیدان ها با مولکول های رادیکال آزاد مبارزه می نماید و در پیشگیری از ابتلا به سرطان در این افراد موثر است و همچنین به دلیل داشتن انواع مختلفی از ویتامین ها و مواد معدنی مختلف در بهبود کارکرد سیستم ایمنی بدنشان موثر است. بهتر است در هر وعده غذایی نیمی از بشقاب این افراد از میوه ها و سبزیجات تازه پر شود. استفاده از منابع پروتئینی کم چرب بدن این بیماران برای حفظ و نگهداری توده عضلانی خود و افزایش عملکرد سیستم ایمنی به دریافت پروتئین نیاز دارد. به خصوص در مبتلایانی که کمبود وزن دارند یا در مراحل آخر این بیماری هستند به دریافت بیشتر پروتئین نیاز دارند. بهتر است از پروتئین کم چرب استفاده کنند مانند گوشت های کم چرب، تخم مرغ، حبوبات و مغزها مصرف غلات سبوس دار به افراد مبتلا به این بیماری توصیه می شود در برنامه غذایی خود از غلات سبوس دار استفاده نمایند. کربوهیدرات کامل و سبوس دار علاوه بر تأمین انرژی منبع ویتامین های گروه B و فیبر هستند. محدودیت دریافت نمک ریسک بیماری قلبی و عروقی در مبتلایان به این ویروس زیاد است بنابراین به این افراد توصیه می شود که از مصرف غذاهای شور خودداری کنند و سدیم رژیم غذایی خود را به 2300 میلی گرم در روز محدود نمایند. مصرف متعادل چربی های خوب به این بیماران توصیه می شود ازچربی های خوب مانند روغن های گیاهی مانند روغن کانولا، روغن ذرت، روغن سویا، روغن کنجد، روغن زیتون و روغن آووکادو و مغزها به صورت متعادل در برنامه غذایی خود استفاده کنند. این مواد غذایی کالری بالایی دارند اگر مبتلایان به این ویروس کمبود وزن ندارند، در مصرف این چربی های خوب زیاده روی نکنند.   دریافت کالری کافی در روز در این بیماران توجه به کالری دریافتی از اهمیت بالایی برخوردار است زیرا اضافه وزن و چاقی در این بیماران بر کارکرد سیستم ایمنی بدن آن ها اثر گذاشته و کیفیت زندگی آن ها را تحت تأثیر قرار می دهد. تحت نظر یک کارشناس تغذیه انرژی مورد نیاز این افراد باید مشخص شود تا آن ها بیشتر و یا کمتر از نیاز روزانه شان کالری دریافت نکنند. مصرف مایعات کافی در روز مصرف مایعات در این بیماران اهمیت دارد. مایعات به انتقال مواد مغذی در بدن آن ها و دفع داروها از بدنشان کمک زیادی کرده است و به این بیماران توصیه می شود روزانه 8- 10 لیوان مایعات مصرف نمایند. توجه به بهداشت مواد غذایی بیماران مبتلا به ویروس HIV بسیار مستعد برای ابتلا به سایر عفونت ها هستند بنابراین بهتر است به مسائل بهداشتی توجه کرده و بهداشت مواد غذایی را جدی بگیرند. به این بیماران توصیه می شود که از مصرف گوشت های خام و نیم پز و تخم مرغ خام پرهیز کرده و گوشت ها، مرغ، ماهی و تخم مرغ را خوب پخته سپس مصرف نمایند. از لبنیاتی که پاستوریزه نشده استفاده نکنند. قبل از مصرف میوه و سبزی جات خوب آن ها را شسته ضدعفونی کنند. قبل از غذا خوردن دست های خود را خوب با آب و صابون بشویند. بیماران مبتلا به ویروس HIV بسیار مستعد برای ابتلا به سایر عفونت ها هستند بنابراین بهتر است به مسائل بهداشتی توجه کرده و بهداشت مواد غذایی را جدی بگیرند مصرف برخی از انواع مواد خوراکی برای مبتلایان به ایدز خطرناک تراست. به طور کلی مواد غذایی که بیشتر احتمال آلوده شدن به باکتری ها و ویروس های مضر را دارند به دو گروه تقسیم می شوند که عبارتند از:
- سبزیجات و میوه های تازه و خام
- برخی محصولات حیوانی همچون شیر، پنیر، تخم مرغ خام یا عسلی و گوشت خام
خطری که می تواند مصرف این مواد خوراکی در بدن ایجاد کند به منشا یا مقصد غذا و چگونگی فرآوری، نگهداری و آماده سازی ماده غذایی مربوط می شود. سازمان غذا و داروی آمریکا و دپارتمان کشاورزی این کشور به افراد مبتلا به ایدز یا افرادی که مسئول تهیه غذا برای این بیماران هستند رعایت موارد زیر را توصیه می کند: * شست وشوی مناسب دست ها و ظروف تهیه غذا: باکتری ها می توانند در تمام فضای آشپزخانه منتشر شوند و به دست ها، سطوح مخصوص برش غذا و وسایل آشپزخانه و مواد خوراکی نفوذ کنند.
* جداسازی مواد غذایی از یکدیگر: گوشت خام باید از دیگر مواد خوراکی جدا شود. ترکیبات مسمومیت زا می توانند به راحتی از برخی مواد غذایی آلوده به غذاهای دیگر منتقل شوند. بنابراین تفکیک غذاها از یکدیگر برای حفظ سلامت آن ها ضروری است.
* پخت غذا در درجه مناسب: مواد خوراکی زمانی در سلامت کامل طبخ می شوند که دمای داخلی آن به حد کافی افزایش یابد که باکتری های مضر و عوامل بیماری زا را از بین ببرد.
* فریز کردن مناسب ماده خوراکی: فریز کردن مواد غذایی در سرمای بالا، رشد باکتری های مضر را متوقف می سازد.    منابع: 
آوای سلامتی 
ایسنا
 