حضور ۴ فیلم ایرانی در جشنواره فیلم سائوپائولو
 بنیاد سینمایی فارابی با چهار فیلم در جشنواره فیلم سائوپائولو حضور می‌یابد. بخش سینما و تلویزیون تبیان    &nbsp;در چهلمین دوره جشنواره فیلم سائوپائولو دو فیلم «خانه ای در خیابان چهل و یکم» ساخته حمیدرضا قربانی در افتتاحیه جشنواره سائوپائولو و «سینما نیمکت» ساخته محمد رحمانیان در تنها بخش رقابتی بین المللی در این رویداد سینمایی با عنوان «مسابقه فیلمسازان جدید» به نمایش در می آیند. در بخش نمایش های ویژه نیز فیلم های «قشنگ و فرنگ» ساخته وحید موساییان و «خواب آب» ساخته فرهاد مهرانفر که هر دو در حال حاضر در جشنواره بوسان هستند روی پرده خواهند رفت. توزیع بین المللی چهار عنوان فوق به عهده بنیاد سینمایی فارابی است و تا کنون اطلاعاتی درباره سایر عناوین انتخابی دریافت نشده است. چهلمین دوره جشنواره فیلم سائوپائولو از تاریخ ۲۹ مهر تا ۱۲ آبان سال جاری در کشور برزیل برگزار می شود.     منبع: خبرگزاری مهر 

