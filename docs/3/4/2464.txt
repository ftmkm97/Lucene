پرسپولیس بدون ملی پوشان در جام حذفی
 حدود دو هفته پیش که سازمان لیگ بدون اعلام قبلی خبر از برگزاری مسابقات جام حذفی در تعطیلات لیگ برتر&nbsp; همزمان با بازی های ملی داد، خیلی ها به تیم پرسپولیس فکر کردند. تیمی که بیشترین تعداد بازیکن ملی پوش را در ترکیب خود دارد و باید بدون این بازیکنان در جام حذفی شرکت&nbsp; کند. طبیعی بود که مسئولان پرسپولیس به این مساله اعتراض کنند و همین اتفاق هم با مصاحبه های تند برانکو ایوانکوویچ رخ داد. بخش ورزشی تبیان   سرمربی کروات سرخپوشان بارها اعلام کرد که تیمش در جام حذفی شرکت نمی کند. با دعوت کی روش از 6 بازیکن پرسپولیس به تیم ملی برای دیدار با ازبکستان و کره جنوبی آتش برانکو شعله ور شد و قویا حرف های قبلی خود را تکرار کرد. این داستان ها ادامه پیدا کرد تا اینکه سازمان لیگ مطلبی را با این مضمون منتشر کرد: «بازی تیم هایی که بیشتر از 3 ملی پوش دارند در صورت درخواست خودشان لغو می شود.» 
در شرایطی که خیلی ها منتظر بودند پرسپولیس چنین درخواستی را ارائه کند اما این اتفاق نیفتاد.
حالا با گذشت چند روز از قرعه کشی جام حذفی و مشخص شدن تیم قشقایی شیراز به عنوان حریف پرسپولیس، سرخپوشان از مواضع قبلی خود کوتاه آمدند.
پرسپولیس که 6 ملی پوش به نام های علیرضا بیرانوند، رامین رضاییان، محمد انصاری، سیدجلال حسینی، وحید امیری و مهدی طارمی دارد، به هر حال راضی شده بدون این نفرات تاثیرگذار به مصاف قشقایی برود. پندار خمارلو، مدیرروابط عمومی باشگاه پرسپولیس در این باره گفته است: «با توجه به حضور تعداد بالای بازیکنان پرسپولیس در تیم ملی، این حق برای باشگاه وجود داشت که بازی خود در این مرحله از رقابت&nbsp; َهای جام حذفی را در زمان دیگری برگزار کند ولی در همکاری با سازمان لیگ و همچنین با توجه به اینکه با شروع بازی هایمان در جام قهرمانان آسیا و تعطیلات رقابت های باشگاهی به خاطر بازی های تیم ملی با پدیده فشردگی و نزدیکی بازی ها روبه رو می شویم، با نظر مثبت سرمربی تیم، پرسپولیس طبق برنامه مقرر و در غیاب ملی پوشان خود در این مرحله از رقابت های جام حذفی مقابل تیم قشقایی شیراز به میدان خواهد رفت.»
او دلیل کوتاه آمدن برانکو را نیز اینطور توضیح می دهد: «در این ارتباط با آقای ایوانکوویچ هم صحبت کردیم که ایشان اعلام کرد؛ طبق برنامه ای که سازمان لیگ اعلام خواهد کرد، در این مرحله از رقابت های جام حذفی با نفرات موجود به مصاف تیم قشقایی شیراز خواهیم رفت.همچنین در گفتگویی که با سازمان لیگ داشتیم، عنوان شد، این بازی به احتمال فراوان روز جمعه، نهم مهر ماه برگزار خواهد شد.»
بر این اساس باید در دیدار حذفی پرسپولیس مقابل قشقایی شاهد ایجاد تغییرات اساسی در ترکیب سرخپوشان پایتخت باشیم. جایی که می تواند فرصتی برای میدان دادن به جوان ترها باشد.    منبع : ورزش 3 
