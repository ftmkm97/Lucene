امیر داعش به دام افتاد
 سازمان اطلاعات لبنان در عملیاتی ویژه «عماد یاسین» معروف به «امیر داعش» را دستگیر کرد. بخش سیاست تبیان   یاسین در اردوگاه فلسطینی عین الحلوه در شهر صیدا در جنوب لبنان دستگیر شده&nbsp; است. حدود 400 هزار آواره فلسطینی در اردوگاه عین الحلوه ساکن هستند و گروه های فلسطینی متعددی هم در این اردوگاه مستقر هستند، چنین مکانی پناهگاه امنی را برای چنین افرادی تشکیل می دهد،&nbsp; چرا که هماهنگی با دستگاه های امنیتی لبنان از طریق یک کمیته اختصاصی صورت می گیرد و مانع عملیات در داخل اردوگاه می شود. بر اساس این گزارش، عماد یاسین قصد داشته است چند عملیات تروریستی در جنوب لبنان انجام دهد. «منیر المقدح» فرمانده نیروهای امنیتی مشترک فلسطینی در لبنان گفته&nbsp; است عماد یاسین در عملیاتی برق آسا دستگیر شده است. گروه تروریستی داعش اواخر سال گذشته در ویدئویی، لبنانی ها به ویژه اعضای جنبش مقاومت حزب الله و همچنین مسیحیان لبنان را تهدید کرد. سازمان اطلاعات ارتش لبنان به تلاش های گسترده ای در زمینه پیگیری و زیر نظر قرار دادن این تروریست خطرناک از مدت ها پیش دست زده بود تا اینکه توانست از طریق ایجاد دامی برای وی در داخل اردوگاه وی را دستگیر کند که نحوه دستگیری اش به این شکل بود: سازمان اطلاعات ارتش لبنان، فردی را به عنوان مأمور مخفی خود در پوشش سبزی فروش دوره گرد مقابل مکان حضور تروریست داعشی و در مسیر مسجدی قرار داد که وی به بهانه نماز به آنجا می رفت، پس از عملیات پیگیری دقیق تحرکات یاسین و هنگامی که این اطمینان حاصل شد که یاسین تقریباً همین شیوه را هر روز در پیش می گیرد،&nbsp; یک یگان از نیروهای واکنش سریع و ضربتی ارتش لبنان به داخل اردوگاه وارد شد و در ساعت صفر (ساعت شروع عملیات)، نیروهای ویژه، یاسین را در حالی که در مسیر رفتن به مسجد بود، بی سروصدا غافلگیر و در این عملیات امنیتی سریع دستگیر کردند.   &nbsp;    "امیر داعش" به دام افتاد فیلم دستگیری "امیر داعش" این تروریست خطرناک در بازجویی&nbsp; به برنامه ریزی و آماده سازی برای انجام عملیات ترور مقامات بلندپایه لبنان و شخصیت های مطرح این کشور به ویژه نبیه بری رئیس پارلمان، شیخ ماهر حمود از علمای برجسته اهل سنت و دبیرکل اتحادیه علمای مقاومت، سعد الحریری نخست وزیر اسبق و اسامه سعد دبیرکل تشکل موسوم به التنظیم الشعبی الناصری اعتراف کرده است. اردوگاه عین الحلوه در هفته های اخیر در وضعیت امنیتی بوده است و گفته می شود افرادی در آن تحت تعقیب هستند و شماری از ساکنان آن نیز خود را تسلیم نیروهای امنیتی لبنان کرده اند. گروه تروریستی داعش اواخر سال گذشته در ویدئویی، لبنانی ها به ویژه اعضای جنبش مقاومت حزب الله و همچنین مسیحیان لبنان را تهدید کرد. داعش مدعی شده بود که نفوذ این گروه تروریستی در لبنان در حال افزایش است. حزب الله هم اکنون در حال جنگ با تروریست های داعش در برخی مناطق مرزی سوریه است و در این زمینه به موفقیت های چشمگیری نیز نائل شده است. اقدمات تروریستی داعش در سوریه، به همسایه آن لبنان نیز سرایت و برخی مناطق مرزی این کشور را ناامن کرده است.     منبع :&nbsp; خبرگزاری ابنا   