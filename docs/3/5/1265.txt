خاطرات نجف دریابندری کتاب شد
 کتاب «خاطرات نجف دریابندری از آبادان، سال های جوانی و سیاست» منتشر شد. بخش کتاب و کتابخوانی تبیان &nbsp;   &nbsp; این کتاب حاصل گفت وگوی حسین میرزایی با نجف دریابندری است که به تازگی در&nbsp; قطع جیبی و در 135 صفحه در انتشارات آبادان منتشر شده است. موضوع کتاب زندگی اجتماعی، فرهنگی و سیاسی دریابندری&nbsp; در زمانی است که&nbsp; او در&nbsp; شهر آبادان زندگی می کرده است. این گفته ها&nbsp; از دوران کودکی و چگونگی مهاجرت پدر نجف دریابندری به بوشهر و از آن جا به آبادان آغاز می شود و پس از آن به نحوه انگلیسی آموزی این مترجم پیشکسوت می رسد. نجف دریابندری در جایی از کتاب از ماجرای کشف حجاب در آبادان می گوید: سال 1314 بود که قانون رفع حجاب را گذاشتند. رضا شاه که چادر را برداشت در واقع 10 سال از حکومتش در حجاب بود، یعنی زن ها با حجاب زندگی کرده بودند و پنج سال آخر بی حجاب شدند. رفع حجاب هم به سبک رضاشاه و آن دوره یک چیز مضحکی بود یعنی یکهو تصمیم گرفتند رفع حجاب کنند و دستور دادند که جلسات بزرگ درست کنند و خانم ها بی حجاب به آن مجالس بیایند. یادم هست به این مجالس می گفتند جشن بی حجابی... او همچنین متذکر می شود: موضوع کشف حجاب به این علت که مربوط به قبل از شهریور سال 20 است و رمان نویس ها مربوط به بعد از این دوره در رمان ها به جز «شوهر آهوخانم» علی محمد افغانی نیامده است. دریابندری در ادامه خاطرات خود را از سینماهای آبادان و همچنین مدرسه رفتن و ترک تحصیلش و اشغال ایران توسط متفقین بیان می کند. ادامه کتاب به چگونگی استخدام نجف دریابندری در شرکت نفت، سینمایی نویس شدن در روزنامه شرکت نفت، آشنایی اش با ابراهیم گلستان، جامعه طبقاتی آبادان در سال های 1320 به بعد، اعتصاب کارگری سال 1325، توده ای شدنش، زندانی شدن و در آستانه اعدام قرار گرفتنش می پردازد.    منبع: ایسنا
