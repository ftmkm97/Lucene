زندگی زیبا با روحیه شاد- قسمت دوم
 6-&nbsp;&nbsp;&nbsp; خود را از یاد نبرید دسته‌ای از انسان‌ها در دنیایی از غفلت و بی‌خبری از خود زندگی می‌کنند و توجه درستی به خود نداشته و در زندگی هدفی ندارند و برای آینده‌شان چیزی طراحی نکرده‌اند. همچنین این افراد هیچ رؤیایی در سر ندارند و اعتماد به نفس نداشته و خود را باور ندارند وبرای خود ارزشی قایل نیستند. این افراد اندیشه‌های بیمارگونه دارند و ارتباط درستی با انسان‌ها ندارند و منزوی هستند و روحیه خوبی ندارند و از جمع فرار می‌کنند. 

این دسته از انسان‌ها، انسان های ناامید و بی انگیزه هستند و هیچ چیز آنان را شادمان نکرده یا کمتر چیزی، آنها را خوشحال می‌کند و انگیزه ای برای انجام کارها ندارند. ممکن است که در میان شما داوطلبان عزیز هم کسانی با این خصوصیات وجود داشته باشند.

دسته دیگر، انسان متحول شده هستند.&nbsp; این افراد در کمال هشیاری زندگی می‌کند. هر لحظه، متوجه حضور خود در جهان هستند و در دنیایی از خودآگاهی و اشراف و بصیرت لحظه به لحظه خود زندگی می‌کنند. این دسته از انسان‌ها، انسان های باانگیزه و شادی هستند و از همه زیبایی‌های زندگی لذت می‌برند.

در میان داوطلبان عزیز هم کسانی هستند که چنین ویژگی‌هایی دارند. مهم نیست که تا به حال جزو گروه اول بوده‌اید؛ مهم این است که از همین الان برای یک زندگی بهتر و همین طور شرکت موفق در یک آزمون عالی، همه زیبایی‌های زندگی و درونتان را ببینید و به آن ارج نهید و به خودتان توجه کنید و احترام بگذارید و برای رسیدن به خواسته‌های معقول خود با دل و جان تلاش کنید.   7- تغییر کنید وقتی انسان رو به جلو حرکت کند و در یک شرایط خاص توقف نداشته و به قول معروف درجا نزند و به شکل مثبت تغییر کند، این رفتارها تاثیرات مثبتی بر وجود و انگیزه او خواهد گذاشت. برای اینکه فراموش نکنیم هر لحظه سیگنال مثبتی به ضمیر ناخودآگاه بدهیم تا باور جدید در ما ایجاد کند و هشیاری‌مان مرتب به ما گوشزد شود، از این اصل استفاده کنید. در دنیای خود نشانه‌هایی تعبیه کنید که این نشانه‌ها هر لحظه به ما فریاد یادآوری بزنند که: «آری، تو دیگر آدم سابق نیستی و تو انسان زیبای دیگر شده‌ای.»
  تمام الگوهای رفتاری خود را به نحو بهتری تغییر دهید و برای خود نشانه‌هایی ایجاد کنید که همچون علایم راهنمایی هر لحظه مسیر زندگی شما را اصلاح کنند و به شما یادآور شوند که آری شما انسان زیبای دیگری شده‌اید؛ مثلاً اگر ساعت را به دست چپ می‌بندید، این بار آن را به دست راست ببندید، یا در دکوراسیون خانه تغییر ایجاد کنید.  احساس تغییر مثبت، به شما انگیزه کافی خواهد داد تا شما با نشاط و روحیه زیاد به کارهای خود بپردازید و کمتر خسته شوید. به عنوان یک کنکوری، اگر دانش‌آموز کوشا و درس خوانی بوده‌اید، به خود مدام گوشزد کنید که همچنان به صورت عالی به پیش خواهید رفت، و اگر داوطلبی کمتر کوشا هستید به خود بگویید که تغییر کرده و انسان دیگری با قابلیت‌ها و توانمندی‌های جدید گشته‌اید. مطمین باشید که این برداشت از خودتان به شما کمک خواهد کرد که انگیزه‌ای دو چندان برای درس خواندن و موفقیت کسب کنید.   8- احساس قدرت کنید و خود را بستایید هر تصور و ذهنیتی که از خودتان داشته باشید، مطمین باشید که بر شما، شخصیت و نیز شرایط زندگی‌تان تاثیر خواهد گذاشت؛ پس سعی کنید که در هر لحظه، احساس خودشایستگی کنید و خود را باور کنید تا خود را زیبا ببینید. انسان‌های دیگر در شما آن را می‌بینند که شما در خود می‌بینید؛ پس اگر می‌خواهید متوجه شوید که دیگران، چه احساسی نسبت به شما دارند، کافی است که ببینید شما نسبت به خودتان چه احساسی دارید. مطمین باشید که دیگران هم همین احساس را نسبت به شما خواهند داشت. اصل خود شایستگی از اصول مهم اعتماد به نفس است؛ پس آن را با تمام وجود احساس کنید و همیشه در زندگی خود، آن را به کار گیرید.   9-&nbsp;&nbsp;&nbsp; مسؤولیت‌پذیر باشید یکی از ویژگی‌های انسان‌های با روحیه آن است که همواره در مقابل دیگران و مسایل آنها احساس مسؤولیت می‌کنند. مسؤول بودن باعث می شود تا شما احساس بهتری نسبت به خود و زندگی‌تان داشته باشید، و این احساس بهتر، باعث ایجاد انگیزه و کار بیشتر خواهد شد. هر چه که در زندگی شما پیش می‌آید به خود بقبولانید که مسؤول آن خود شما هستید. شکست‌های خود را بپذیرید و درصدد رفع آنها برآیید و به خود بگویید که هیچ فردی جز خودم در پیش آمدن این شرایط مقصر نبوده است، و این من هستم که می‌توانم همه چیز را تغییر دهم. 10- بیش از حد توانتان کار نکنید  همه ما با سخت‌کوشی، خواهان تامین خواسته‌هایمان هستیم، اما مهم این است که تعادل را در زندگی خود حفظ کنیم.‌ اگر برای شما کنکور فعلاً مهم‌ترین اصل و هدف زندگی است بهتر است که جایگاه همه چیز&nbsp; را در زندگی خود تا روز&nbsp; برگزاری کنکور با این اولویت تنظیم کنید؛ با این همه، به خاطر داشته باشید که هر انسانی، توان خاصی دارد و اگر بیش از حد به خود فشار وارد آورد، ممکن است که زود خسته شده و از پا درآید، و خستگی، یکی از دشمنان اصلی نشاط و شادابی است. خستگی باعث می‌شود تا یادگیری شما به صورت کامل انجام نگیرد یا مجبور باشید که زمان زیادی را برای یادگیری مطالب صرف کنید؛ پس خودتان و خصوصیات جسمی و روحی خودتان را بشناسید و بیش از حد توانتان کار نکنید.

مهم نیست که دوستان، همکلاسی‌ها یا فامیل‌های شما چقدر کار می‌کنند؛ مهم این است که شما چقدر توان دارید و چقدر از این توان به صورت بهینه استفاده می‌کنید.   11- ورزش کنید
 داشتن یک رژیم غذایی مناسب و انجام قدری فعالیت بدنی روزانه، از پیاده روی آرام گرفته یا حتی کار بیرون، فشار و اضطراب را تخفیف می‌دهد و روحیه را شاداب نگه می‌دارد.‌ ورزش و تمرینات بدنی، افراد را از احساس برتری طلبی، رها می‌کند و توانایی‌های سرکوب شده ذهن آنها را ترقی می‌دهد. همین امر به جلوگیری از افسردگی منجر می‌شود. برای اشخاص متفاوت، ورزش‌های مناسب آنها وجود دارد. 

در این میان، تمرینات کششی و یوگا برای تخفیف فشار بسیار مناسبند؛ البته ورزش کردن بیرون از منزل فواید مضاعفی دارد؛ برای مثال، نور آفتاب در بهبود روحیه و تخفیف افسردگی مفید است. همچنین دیدن افراد همسال و گپ و گفت با آنها می‌تواند در شادابی و نشاط شما مؤثر باشد؛ پس ورزش را فراموش نکنید؛ حتی اگر برای یک ربع ساعت هم باشد.

   مطالب مرتبط:
زندگی زیبا با روحیه شاد- قسمت اول

زندگی زیبا با روحیه شاد- قسمت دوم
 بخش مرکز یادگیری سایت تبیان، تنظیم: نیلوفر یاقوتی 