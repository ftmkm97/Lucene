چند نکته درباره ی لنز های زیبایی
 چند سالی می شود که گذاشتن لنز علاوه بر مصرف طبی، به مصارف زیبایی هم می رسد، انواع لنزهای رنگی طبیعی و غیر طبیعی، جای خود را در مطب های پزشکی و یا آرایشگاه های زنانه و بعضا در سوپر مارکت ها باز کرده و مشتری های خاص خودش را دارد. فرآوری: زینب عشقی-بخش زیبایی تبیان   ایام جشن و مهمانی‌ها و میل به تغییر و زیباتر شدن، جوانان را به فکر خرید لنزهای رنگارنگ می‌اندازد، اما قبل از تهیه لنز بهتر است اطلاعاتی درباره خوبی‌ها و بدی‌های آن داشته باشید.   آیا لنز کلا خطرناک است؟ لنز وسیله ای است کاملاً بی خطر، البته اگر روش مصرف آن را به درستی بدانیم و رعایت کنیم. فراموش نکنیم که استفاده از لنز برای برخی افراد کاملاً ضروری است و صرفاً جنبه زیبایی ندارد و برای عده ای هم استفاده از کنتاکت لنز به معنی طبیعی زندگی کردن است. اگر مایل به استفاده از لنزهای نرم هستید تنها کاری که باید بکنید این است که از لنزهای دارای آب بیشتر (بیش از 55 درصد و ترجیحاً بیش از 70 درصد) استفاده کنید. لنزهای پر آب لطیف تر هستند و برای همین دوام کمتری دارند و معمولاً به صورت فصلی یا حتی یک ماهه مصرف می شوند ولی در عوض برای تنفس چشم در ساعات بیداری، کاملاً مناسب هستند.   انتخاب رنگ لنز چگونه باید باشد؟ بیشتر کنتاکت لنزهای رنگی&nbsp; طوری طراحی شده‌اند که ظاهر طبیعی بخش رنگی چشم یعنی عنبیه که از مجموعه‌ای از شکل‌ها و خطوط رنگی درست شده را تغییر می‌دهند. بعضی کنتاکت لنزهای رنگی از یکسری نقطه‌ها و خطوط شعاعی رنگی تشکیل شده‌اند تا بتوانند ظاهری طبیعی&nbsp;&nbsp;روی چشم ایجاد کنند. مرکز این لنز‌ها جایی که روی فضای مردمکی واقع می‌شود بدون طرح است تا مانعی برای دید ایجاد نکند.
انتخاب رنگ لنز مناسب چشم تابع عوامل زیادی از جمله رنگ مو یا ظاهر پوست است. اما در نهایت بستگی دارد به سلیقه شما و اینکه دوست دارید ظاهری طبیعی، دراماتیک یا دوست‌داشتنی‌تر&nbsp;&nbsp;داشته باشید. اگر مایلید رنگ چشم‌تان را تغییر دهید ولی آن تغییر خیلی بارز نباشد بهتر است از لنز‌هایی که کناره‌های عنبیه شما را مشخص‌تر می‌کنند و رنگی طبیعی‌تر به ظاهر شما می‌بخشند، استفاده کنید. برای کسانی که چشمان آبی دارند اما دوست دارند تغییر کوچکی در ظاهرشان به‌وجود آورند، لنز خاکستری مایل به سبز پیشنهاد می‌شود.&nbsp;
اگر دل‌تان می‌خواهد ظاهری دراماتیک پیدا کنید که هر کسی در نگاه اول متوجه تغییر شما شود؛ از رنگی گرم‌تر مثل قهوه‌ای روشن استفاده کنیدو اگر چشم شما به همین رنگ است، رنگ سردی مثل آبی روشن به‌شما پیشنهاد می‌شود . اما اگر رنگ چشم خودتان تیره است بهترین انتخاب برای شما رنگ‌های مات است. برای اینکه طبیعی‌تر به نظر برسید از رنگ عسلی روشن یا رنگ فندقی استفاده کنید یا اگر دوست دارید که در میان جمع کاملا متمایز به‌نظر بیایید، مطابق سلیقه‌تان از رنگ‌های روشن‌تر مثل آبی، سبز یا بنفش استفاده کنید و درنهایت اینکه اگر پوست تیره‌ای دارید، لنز‌های روشن می‌توانند ظاهری کاملا متفاوت را به شما ببخشد.   لنز رنگی را چطور انتخاب کنیم؟  پس با کمک چشم‌پزشک یا اپتومتریست می‌توانید کنتاکت لنز مناسبی را انتخاب کنید که به شخصیت و چهره شما ظاهر مناسب‌تری ببخشد. این لنز‌ها هم در صورتی که توسط چشم‌پزشک یا اپتومتریست تجویز شده باشند لنزهایی قابل قبول و مطمئن‌تری هستند. امروزه مصرف کنتاکت لنز‌های رنگی محبوبیت فراوانی در میان مردم پیدا کرده است پس با کمک چشم‌پزشک یا اپتومتریست می‌توانید کنتاکت لنز مناسبی را انتخاب کنید که به شخصیت و چهره شما ظاهر مناسب‌تری ببخشد. این لنز‌ها هم در صورتی که توسط چشم‌پزشک یا اپتومتریست تجویز شده باشند لنزهایی قابل قبول و مطمئن‌تری هستند. هرگز این لنز‌ها را از فروشگاه‌های آرایشی و بهداشتی و حتی بدون داشتن نسخه‌ای مشخص از داروخانه‌ها تهیه نکنید.   چه زمان هایی از لنزهای رنگی کمتر استفاده کنیم؟ پزشکان توصیه می‌کنند در مواقع سرماخوردگی حتی‌المقدور از لنزهای چشمی استفاده نکنید، یا در صورت ضرورت، زمان استفاده از آن را کاهش دهید.
پزشکان می‌گویند قرمزی، خارش و تحریک‌پذیری چشم‌ها در مواقع سرماخوردگی افزایش پیدا می‌کند، به همین خاطر بهتر است در این گونه مواقع لنزها را از چشم خود خارج کنید و یا زمان کمتری از آن‌ها استفاده نمایید.
سرماخوردگی و آنفلوآنزا علائم خشکی یا تحریک پذیری چشم‌ها را چه با وجود لنز و چه بدون لنز، ایجاد می‌کند که استفاده از لنز این مشکل را تشدید می‌کند.
داروهای آنتی‌هیستامین که برای بهبود زکام در سرماخوردگی مصرف می‌شود، اغلب مشکلات و علائم چشمی را تشدید می‌کند، بنابراین بهترین کار برای پیشگیری از تشدید ناراحتی‌های چشمی، پرهیز از به کار بردن لنز یا کاهش زمان استفاده از آن است.   لنز‌های رنگی چطور باعث عفونت قرنیه می‌شوند؟ لنز‌های طبی منافذی دارند که قرنیه می‌تواند از طریق آنها تنفس کند. وقتی لنز به صورت رنگی ساخته می‌شود، برای یکپارچه شدن رنگ و زیبایی لنز، منافذ آن مسدود می‌شود و دیگر اکسیژن و هوا از آن عبور نمی‌کند و این خطری است که قرنیه را تهدید می‌کند.&nbsp;
چشم حساس ترین عضو بدن انسان است و کوچکترین آسیبی به آن می تواند باعث بروز مشکلات بسیاری شود، قبل از هر اقدامی برای زیباتر شدن، به عواقب احتمالی آن کار فکر کنیم.    
منبع:برترین ها، عصر ایران،دلگرم 