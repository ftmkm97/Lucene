بازسازی والفجر 10
 فرمانده لشکر عملیاتی 25 کربلا از برگزاری رزمایش «والفجر 10» و بازسازی این عملیات در منطقه مرزن آباد چالوس خبر داد. فرآوری: صادق جعفری-بخش فرهنگ پایداری تبیان &nbsp;   سرتیپ دوم پاسدار حمیدرضا رستمیان با اشاره به مدت سه روزه رزمایش والفجر 10 در منطقه مرزن آباد چالوس افزود: عملیات والفجر 10 که در شب 25 اسفندماه 66 با رمز مقدس یا رسول الله (ص) در مناطق عملیاتی دزلی، خرمال، حلبچه با رشادت و مشارکت رزمندگان سلحشور مازندرانی انجام گرفت. این بار در قالب رزمایش بزرگ فدائیان ولایت در منطقه چالوس از 10 تا 13 مهرماه برگزار شد. رستمیان ا از حضور گردان های امام حسین (ع) شهرهای تنکابن، چالوس، نوشهر و کلاردشت به همراه نیروهای عملیاتی لشکر 25 کربلا خبر داد و خاطرنشان کرد: در این رزمایش تمام اقدامات تاکتیکی عملیات والفجر 10 به نمایش گذاشته خواهد شد. حضور نیروهای مردمی شامل دانش آموزان، دانشجویان اقشار مردم و مسئولین بیانگر علاقه مندی آحاد جامعه نسبت به آشنایی از چگونگی عملیات والفجر 10 در نمایش گوشه ای از حماسه آفرینی فرزندان دیار علویان غیور و مقاوم دارد. 
وی گفت: رزمایش والفجر 10 در قالب دو قرارگاه استانی شهید بصیر با فرماندهی سپاه کربلا و قرارگاه پشتیبانی با فرماندهی ناحیه مقاومت بسیج نوشهر با عنوان یگان شهید مرادخانی در حال برگزاری است. انفجارات، ستون کشی، تصرف اهداف، پرواز پاراموتور، استفاده از انواع تجهیزات و سلاح سازمانی از موارد رزمایش بازخوانی و بازسازی عملیات والفجر 10 در منطقه غرب مازندران است. &nbsp; ابعاد و تبعات موشک باران تهران که برای نخستین بار انجام می گرفت، بیش از عملیات والفجر 10 در کانون توجهات قرار داشت. علاوه بر آن، عملیات والفجر 10 در غرب کشور انجام شد و فاصله منطقه عملیات تا کرکوک نسبتاً زیاد بود، لذا در مقایسه با منطقه جنوب از اهمیت کمتری برخوردار بود و انعکاس و تأثیر آن درروند تحولات سیاسی-نظامی جنگ کمرنگ تر از انعکاس دیگر عملیات های بزرگ بود. از طرفی بمباران شیمیایی حلبچه و ابعاد آن به عنوان یک فاجعه هولناک انسانی، کلیه رخداد جنگ و عملیات والفجر 10 را برای مدت کوتاهی تحت تأثیر قرارداد حماسه ای در سایه فاجعه بمباران شیمیایی حلبچه یکی از جنایت های بشری است که در سایه سکوت کشورهای غربی و مدعیان دموکراسی به وقوع پیوست و عراق پس از سردشت وحشیانه ترین حملات شیمیایی را علیه مردم غیرنظامی در 25 اسفند 1366 در حلبچه انجام داد.
عملیات والفجر 10 به عنوان آخرین عملیات هجومی ایران به علت هم زمان شدن با بمباران های موشکی و شیمیایی عراق علیه مواضع ایران و نیز وقوع جنایت شیمیایی صدام علیه مردم حلبچه کمتر موردتوجه قرارگرفته است. پس از عملیات کربلای 5 و 8، ایران در سال 66 برای پاسخگویی به بمباران و موشک باران مناطق مسکونی و احقاق حقوق خود با تغییر منطقه عملیاتی از جنوب کشور به غرب و شمال غرب درصدد برآمد تا قدرت رزمندگان اسلام را بار دیگر به جهانیان نشان دهد.
ایران به دلیل نداشتن نیروی زرهی و پشتیبانی هوایی مناسب قادر به پیشروی در عمق مواضع دشمن نبود به همین دلیل با توقف عملیات در جنوب ادامه عملیات ها در غرب طراحی شد و از ابتدای سال 66 سپاه پاسداران در محورهای مختلف جبهه های شمال غرب عملیات هایی اجرا کرد که بیت المقدس 2 و 3 آخرین نوع، از این عملیات ها بود. عملیات والفجر 10 از سوی نیروی زمینی سپاه پاسداران با مشارکت قرارگاه رمضان و با حضور نیروهای قرارگاه قدس، فتح و ثامن الائمه به ظرفیت 10 لشکر و 9 تیپ شامل 103 گردان در دشت های سلیمانیه عراق در ساعت 2 بامداد 23 اسفند 1366 با رمز یا رسول الله (ص) آغاز شد.
در محور قرارگاه قدس، عملیات ظفر 7 با مشارکت نیروهای تحت امر قرارگاه رمضان و کردهای معارض انجام شد و رزمندگان ایران طی 5 مرحله 5 شهر عراق و 120 روستای این کشور را به تصرف درآورده و شهر نوسود نیز پاک سازی شد.
در عملیات پیروزمندانه والفجر 10 علاوه بر اسارت بیش از 6 هزار نفر از نیروهای دشمن، بیش از 100 دستگاه تانک و نفربر و همچنین چند قبضه توپ و کاتیوشا و تعدادی خودروهای مختلف از دشمن منهدم شد و غنائمی چون 40-30 دستگاه تانک، 3 دستگاه نفربر ام 113، 50 الی 60 دستگاه انواع توپ، 2 خودرو مخابرات، 3 دستگاه مرکز تلفن ده شماره ای، 2 دستگاه کمپرسی و اقلام دیگری به تصرف رزمندگان اسلام درآمد.
ابعاد و تبعات موشک باران تهران که برای نخستین بار انجام می گرفت، بیش از عملیات والفجر 10 در کانون توجهات قرار داشت. علاوه بر آن، عملیات والفجر 10 در غرب کشور انجام شد و فاصله منطقه عملیات تا کرکوک نسبتاً زیاد بود، لذا در مقایسه با منطقه جنوب از اهمیت کمتری برخوردار بود و انعکاس و تأثیر آن درروند تحولات سیاسی-نظامی جنگ کمرنگ تر از انعکاس دیگر عملیات های بزرگ بود. از طرفی بمباران شیمیایی حلبچه و ابعاد آن به عنوان یک فاجعه هولناک انسانی، کلیه رخداد جنگ و عملیات والفجر 10 را برای مدت کوتاهی تحت تأثیر قرارداد. جویی از خون سردار نعمان غلامی، رئیس سازمان بسیج سازندگی کشور گفت: در عملیات والفجر 10 ساعت 2 نیمه شب و در سرمای اسفندماه منطقه شاخ شمیران و در مسیر رودخانه «سره ژن» و در شرایطی که امکان توجیه نیروها برای چگونگی عبور از رودخانه نبود، فرمانده گردان 502 خودش تا گردن در آب فرورفت و با اشاره به رزمنده ها نشان داد که چگونه باید از رودخانه عبور کنند. وی به بیان میزان تلفات نیروهای ما در عملیات والفجر 10 پرداخت و گفت: در ارتفاعات شاخ شمیران آن قدر از بچه های ما شهید شده بود که خون مطهرشان از شیارهای ارتفاعات به داخل رودخانه می ریخت و کل رودخانه تبدیل به جویی از خون شده بود.    منابع: ایسنا/ساجد/تابناک
 