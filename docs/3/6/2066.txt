چگونه سالمند شادتری را داشته باشیم؟
 سالمندی آخرین مرحله زندگی هر فردی محسوب می شود. سن مربوط به این دوران از 65 سالگی به بعد است. یعنی سن هر فردی که از 65 سال گذشت، وارد مرحله سالمندی شده است. حال چگونه می توان در این دوران شادکامی را چاشنی زندگی سالمند کرد؟ رومینا سادات تجاره، کارشناس ارشد مشاوره - بخش خانواده ایرانی تبیان   یکی از جمعیت های حساس هر جامعه ای را سالمندان آن جامعه تشکیل می دهند. سالمندی دوره ای پر از فراز و نشیب برای یک فرد به حساب می آید. در این دوران افراد به دلیل داشتن مشکلات مختلف مثل کم شدن توان جسمی، سوگ عزیزان، حسرت خوردن بر گذشته و ... ،ممکن است دچار بد اخلاقی یا پرخاشگری شوند و راهی را برای شاد بودن خود نتوانند پیدا کنند. افراد در این دوره مشکلات مختلف جسمی مثل فشار خون، دیابت، آلزایمر و خیلی از بیماری های دیگر را تجربه می کنند. 
مشکل دیگری که افراد در این سن پیدا می کنند این است که نسبت به کارهایی که نتوانسته اند در گذشته انجام بدهند، حسرت می خورند و این حسرت خوردن های مداوم باعث از بین رفتن شادکامی سالمند می شود و از این فرد یا انسان لجباز و پرخاشگر می سازد.  با سالمند پرخاشگرم چه کنم؟  سالمندتان را تنها نگذارید زیرا باعث ایجاد افسردگی در آن ها می شود. دور او را شلوغ کنید تا متوجه دغدغه ها و ناراحتی های جسمی و ذهنی زندگیشان نشوند و کمتر به آنها فکر کنند  خشم یک هیجان طبیعی است که هر انسانی حتی برای یک بار هم که شده آن را تجربه می کند. خشمگین شدم چیز بدی نیست ولی اگر خشم افراد به پرخاشگری تبدیل شود غیر طبیعی است. در سالمندان ممکن است به دلیل وجود مشکلات مختلفی که ذکر شد، میزان زیادی لجبازی و پرخاشگری مشاهده کنیم.
اولین راهکار و بهترین راهکار افراد نزدیک فرد سالمند ، صبور بودن هست و پذیرفتن این مساله که پدر یا مادر ما وارد مرحله سخت و پر از بحران سالمندی شده است و باید به او کمک کنیم تا بتواند با تمام مشکلاتش کنار بیاید. 
پیدا کردن عواملی که باعث ایجاد لجبازی و پرخاشگری در سالمندمان هم می شود نیز می تواند کمک کننده باشد و انجام ندادن آن کارها باعث پیشگیری از پرخاشگری سالمندمان می شود. می خواهم سالمند شادی داشته باشم  یکی از مهم ترین مسایلی که می تواند به شاد بودن سالمندان کمک کند این است که مطمین شوند که زندگی فرزندانشان روی روال عادی و طبیعی زندگی می چرخد. اگر در زندگیتان مشکلی را هم دارید، سعی کنید والدینتان متوجه آن ها نشوند. اینگونه دغدغه های ذهنی والدین تان را بیشتر نمی کنید.  احترام یادتان نرود احترام گذاشتن به سالمندان نیز می تواند باعث خوشحالی آنها باشد. هیچ مبلغ پولی نمی تواند جایگزین احترام گذاشتن به افراد شود. شما حتی اگر توان مالی خوبی هم نداشته باشید و نتوانید خیلی از کارهایی را که دوست دارید برای سالمندتان انجام دهید، می توانید با یک احترام ساده گذاشتن به آنها، گامی به سوی خوشحالی آنها بر دارید. 
 خاطرات را زنده کنید هر از گاهی از زحماتی که سالمندتان برای شما کشیده است تشکر و قدردانی کنید. اینگونه آنها متوجه می شوند که شما متوجه زحمات آنها در طول عمرشان شده اید.&nbsp; یادآوری روزها و لحظات شیرینی که با سالمندتان داشته اید هم می تواند راهی برای شاد کردن آنها باشد زیرا به یاد آوردن خاطرات شیرین گذشته زندگی یک عامل مهم برای ایجاد شادی در هر فردی است.  کارهایی خانگی مختص سالمندان بگذارید سالمندتان در امور روزمره زندگی شریک شود. هر کاری را که فکر می کنید در حد توان آنها است را بر عهده شان بگذارید. با این کار آنها احساس مفید بودن و ارزشمند بودن را می کنند و باز قدمی برای شاد کردن آنها برداشته می شود.  سالمند فراموشکار را سرزنش نکنید اولین راهکار و بهترین راهکار افراد نزدیک فرد سالمند، صبور بودن هست و پذیرفتن این مساله که پدر یا مادر ما وارد مرحله سخت و پر از بحران سالمندی شده است اگر سالمندتان فراموشی دارد، او را مدام سرزنش نکنید و بپذیرید که یکی از مشکلات این دوره فراموشی است. بهترین راهکار برای به یاد سپردن مسایل مهم زندگی این است که یک دفتریادداشت کوچک برای سالمندتان تهیه کنید و کارهای مهم هر روز را برایش یادداشت کنید.  یک دورهمی سالمندی تشکیل دهید فعالیت های شناختی را مد نظر داشته باشم. استفاده از مغز و فعالیت های ذهنی باعث جلوگیری افراد از افسردگی است. فعالیت های شناختی مثل خواندن شعر، حل جدول، مرور خاطرات گذشته و ... است. رژیم غذایی مناسب با سن سالمندان و استفاده از میوه و سبزیجات تازه به شادابی سالمندان کمک می کند. 
فعالیت های اجتماعی را نیز فراموش نکنیم. به سالمندتان کمک کنید که در جمع های متناسب با سنش شرکت کند. دیدن افرادی که مشکلات و شرایط مشابه مشکلات آنها دارند، می تواند به خوشحال بودن شما و سالمندتان کمک کند. آنها در این شرایط متوجه می شوند که فقط خودشان با مشکلات دست و پنجه نرم نمی کنند و پذیرش دوره سالمندی برایشان راحت تر می شود. 
سالمندتان را تنها نگذارید زیرا باعث ایجاد افسردگی در آن ها می شود. دور او را شلوغ کنید تا متوجه دغدغه ها و ناراحتی های جسمی و ذهنی زندگیشان نشوند و کمتر به آنها فکر کنند.&nbsp; محبت کردن به سالمندتان را فراموش نکنید و سعی کنید که نیازهایش را شناسایی کنید و در حد توانتان برآورده کنید.     &nbsp;