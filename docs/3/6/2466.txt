گرامیداشت روز جھانی صلح در افغانستان
 طی مراسمی در تپه وزیر اکبر خان، شماری از سازمان ها و جوانان افغانستان روز جهانی صلح را در این کشور گرامی داشتند. بخش سیاست تبیان   از روز جهانی صلح در افغانستان توسط شماری از سازمان ها و جوانان کشور در تپه وزیر اکبر خان گرامیداشت به عمل آمد. 
اشتراک کننده گان در این برنامه امضای تفاهمنامه دولت با حزب اسلامی را یک گام نیک خوانده و گفتند: با امضای این تفاهنمامه بخشی از مشکلات امنیتی در کشور حل خواهد شد.
حمید سالنگی، رییس سازمان نسل امید یکی از برگزار کنندگان این محفل در مورد ھدف برگزاری این محفل گفت: ھدف از برگزاری این برنامه دادن تعریف مشخص به صلح در کشور است.
سالنگی افزود: تعریف صلح با ثبات بودن و آرامش مردم افغانستان است و صلح به معنای واقعی کلمه هم پذیری و دست کشیدن از خشونت است.
کمال سادات، معین جوانان اطلاعات و فرهنگ کشور نیز پشتبانی خود از پیوستن گلبدین حکمتیار رییس حزب اسلامی با دولت افغانستان را اعلام کرد.
سادات گفت: امضای تفاهنامه حزب اسلامی و دولت را به فال نیک می گیریم، به امید اینکه روزی در سراسر کشور صلح حکم فرما شود.
این برنامه توسط سازمان نسل امید افغانستان با همکاری معنیت امور جوانان و نهاد صلح و تغییر برای جوانان که شامل سخنرانی، کنسرت، تیاتر و نمایش لباس بود در تپه وزیر اکبر خان برگزار شد.
31 سنبله مصاف با روز جھانی صلح است و افغانستان امسال در این روز شاھد بزرگترین توافقنامه (توافقنامه صلح با حزب اسلامی) تحت 28 مادہ بود.
انیسه پشه یی، یکی از اشتراک کننده گان در این برنامه گفت: صلح یک پدیدہ مھم برای مردم افغانستان بودہ و خواھان پیوستن سایر مخالفان به صلح است.
بعد از امضای تفاهمنامه صلح دولت با حزب اسلامی واکنش های متفاوتی در کشور به وجود آمده و گفته می شود، جامعه را به دو بخش مخالفان و موافقان این تفاهمنامه تقسیم کرده است.
منبع: خبرگزاری بخدی
