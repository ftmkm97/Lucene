دانش آموزان در راهیان نور خبرنگار می شوند
 معاون پرورشی و فرهنگی شهر تهران گفت: روز 24 مهرماه اولین کاروان از شهر تهران به اردوی راهیان نور اعزام&nbsp; شد . بخش فرهنگ پایداری تبیان   تقی ابوطالبی احمدی، معاون پرورشی و فرهنگی شهر تهران، در رابطه با اردوی راهیان نور اظهار کرد: طی جلسه ای که در اردوگاه باهنر داشتیم قرار بر این شد که از دهم مهرماه به صورت نمادین برنامه اولین کاروان اردوهای راهیان نور از جوار مرقد مطهر حضرت معصومه (س) آغاز شود.
وی افزود: روزانه کاروان های 600 نفری را به مناطق عملیاتی جنوب اعزام می کنیم.
معاون پرورشی و فرهنگی شهر تهران ادامه داد: دو گروه هدف، پایه دهم و دوازدهم برای اعزام به اردوهای راهیان نور تعریف شده است. البته با توجه به اینکه دانش آموزان پایه دوازدهم با مبحث کنکور مواجه هستند تلاش ما با توجه به سهمیه ای که در نظر گرفته شده این است تا مرز 40 دانش آموز را به این اردوها اعزام کنیم. 
طرح «خبرنگار نوجوان راهیان نور» همچنین روابط عمومی ستاد مرکزی راهیان نور از اجرای طرح خبرنگاران جوان راهیان نور باهدف پوشش خبری یادمان ها و حال و هوای کاروان های اعزامی خبر داد.
این نهاد طی اطلاعیه ای با اشاره به اعزام گسترده دانش آموزان سراسر کشور به یادمان های دفاع مقدس، از اجرای طرح خبرنگاران نوجوان راهیان نور اطلاع داد و اعلام کرد: این طرح برای زائران دانش آموز سرزمین نور برگزار می شود و این عزیزان می توانند اخبار و ژس های خود را قبل، حین و بعد از سفر به یادمان های دفاع مقدس ارسال کنند تا بانام خودشان در پایگاه اطلاع رسانی ستاد مرکزی راهیان نور کشور و دیگر رسانه ها منتشر شود.
همچنین عوامل اجرایی کاروان های دانش آموزی هم می توانند در این طرح شرکت کنند و اخبار، اطلاعات و تصاویر این خبرنگاران افتخاری از فرآیند راهیان نور دانش آموزان منتشر خواهد شد.
بر اساس این گزارش؛ انژاس برکات بی شمار حضور نوجوانان در یادمان های دفاع مقدس، تقویت روح باورهای دینی، قانون گرایی، انضباط اجتماعی، روحیه کار جمعی، پرهیز از اسراف و اهتمام به استفاده بهینه از فرصت های حضور در سرزمین شهدا، مقابله با جنگ نرم دشمن و ارتباط موثر با زائران نخبه و استفاده از توانایی های زائران در ارتقاء بخشی امور ارتباطات و اطلاع رسانی راهیان نور دانش آموزی، از اهداف این طرح اعلام شده است.
توجه به زائران نوجوان و جوان، خانواده های شهدا، تبیین و تشویق زیارت گروهی و دسته جمعی، ترسیم فضای معنوی سرزمین اثرگذار دفاع مقدس برای زائران و استفاده از ابزارهای اطلاع رسانی برای اثربخشی این حرکت عظیم فرهنگی در سطح دانش آموزی را می توان از مهم ترین اهداف این طرح بیان کرد.
توجه به سوژه های مناسب خبری، ترسیم زیارت گروهی و دسته جمعی، انژاس فضای معنوی حاکم بر کاروان ها، اردوگاه ها و یادمان ها، پوشش خبری از جلسات روایتگری ها و سخنرانی های ویژه کاروان ها، گزارش های توصیفی از یادمان های دفاع مقدس، نخستین حضورها در راهیان نور در قالب تهیه گزارش های مختلف، دل نوشته ها و انژاس ابتکارات و نوآوری های کاروان های شهرها و استان های سراسر کشور نیز ازجمله اهداف راه اندازی این طرح عنوان شده است.     منبع: ایکنا
