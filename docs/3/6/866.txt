10 خاصیت هسته آووکادو برای سلامت و زیبایی
 این میوه در دسترس عموم نیست و یا عدم شناخت درست آن از طرف مردم و همچنین قیمت آن باعث شده است تا کمتر مورد استفاده قرار بگیرد. این در حالی است که آووکادو میوه ای پرخاصیت است و حتی هسته آن نیز تأثیر زیادی در ارتقای سلامت دارد. فاطمه مهدی پور - بخش تغذیه و آشپزی تبیان   خوشبختانه گفته می شود که پرورش آووکادو در استان های شمال کشور توسعه پیدا کرده و تا ده سال آینده ده برابر می شود. اما این میوه همچنان در دسترس عموم نیست و یا عدم شناخت درست آن از طرف مردم و همچنین قیمت آن باعث شده است تا کمتر مورد استفاده قرار بگیرد. این در حالی است که آووکادو میوه ای پرخاصیت است و حتی هسته آن نیز تأثیر زیادی در ارتقای سلامت دارد. در خصوص میوه آووکادو زیاد صحبت کرده ایم. امروز می خواهیم در خصوص خواص هسته آن بگوییم. لطفاً با ما همراه باشید. هسته آووکادو را دور نیندازید اگر آووکادو خریداری کرده و از طعم بی نظیر و ارزش غذایی بالای آن استفاده کردید هسته آن را دور نیندازید. باید بدانید که گوشت سبز این میوه سرشار از اسیدهای چرب ضروری، آنتی اکسیدان ها، پروتئین ها و دیگر ترکیبات مغذی بوده و برای سلامتی فوق العاده است. اما خیلی از افراد از ارزش غذایی هسته این میوه غافل هستند. اگرچه طعم آن به اندازه خود میوه بی نظیر و خوشمزه نیست اما شما می توانید از آن به روش های مختلف استفاده کرده و به بدنتان خدمت کنید. باید بدانید که این هسته سرشار از فیبر و اسیدآمینه های ضروری است که از بروز بسیاری از بیماری ها پیشگیری می کند. هسته آووکادو: برای سلامت قلب و عروق به گفته متخصصان 70 درصد اسیدآمینه های موجود در آووکادو در هسته آن گنجانده شده است. روغن های ضروری که در هسته این میوه گنجانده شده است برای کنترل میزان کلسترول و فشارخون مفید هستند و خطر بروز بیماری های قلبی را کاهش می دهند. هسته آووکادو برای مقابله با عفونت های شکمی ترکیبات ضدالتهابی موجود در هسته آووکادو باعث کاهش دردها و فشارهای ناشی از بیماری هایی مانند آرتریت، ورم معده و کولیت می شود فیبرهای موجود در هسته آووکادو باعث تحریک عملکرد روده ها شده و اجازه نمی دهد هضم غذا به کندی صورت بگیرد. در نتیجه به دفع ضایعات بدن کمک می کند. این هسته مفید به دلیل دارا بودن خواص ضدالتهابی برای مقابله با اسهال و مشکلاتی که از عفونت های باکتریایی و ویروسی ناشی می شوند مفید است. ترکیبات فنولیک آن نیز از معده محافظت کرده و مانع از بروز زخم معده می شود. هسته آووکادو ضدسرطان است نتایج پژوهش هایی که روی جونده ها انجام شده است نشان می دهد که فلاوونوئیدهای موجود در هسته آووکادو تأثیر زیادی در کاهش خطر سرطانی شدن سلول ها و ایجاد تومورها دارد. هنوز مشخص نیست که هسته آووکادو چنین تأثیری روی انسان نیز داشته باشد اما می توان در این راستا نیز از آن بهره برد. هسته آووکادو برای کاهش استرس اکسیداتیو میزان بالای آنتی اکسیدان های موجود در هسته آووکادو باعث ترمیم بافت ها و مراقبت از آن ها در برابر استرس اکسیداتیو (اثرات رادیکال های آزاد) می شود. اسانس های روغنی و عصاره تهیه شده از هسته این میوه به عنوان ترکیبات فعال برای تهیه محصولاتی مانند کرم های ضدچروک و محصولات مراقبت کننده موها استفاده می شوند. با گنجاندن آن در رژیم غذایی تان می توانید خطر بیماری های مزمن مربوط به پیری را کاهش دهید. هسته آووکادو برای تقویت سیستم ایمنی بدن ترکیبات فنولیک موجود در هسته آووکادو به عنوان دارو برای مقابله با عفونت های ویروسی و آلرژی ها کاربرد دارد. تأثیر آن ها روی بدن باعث افزایش تولید آنتی بادی ها شده و دستگاه ایمنی بدن تقویت می شود. در نتیجه برخی از بیماری ها امکان نفوذ به بدن را پیدا نمی کنند. هسته آووکادو برای مقابله با دردها و التهاب ها ترکیبات ضدالتهابی موجود در هسته آووکادو باعث کاهش دردها و فشارهای ناشی از بیماری هایی مانند آرتریت، ورم معده و کولیت می شود. اسیدهای چرب موجود در آن نیز به بهبود جریان خون کمک کرده و روند دفع ضایعات از بدن را کاهش می دهد. در نتیجه التهاب بافت ها نیز کمتر می شود.   هسته آووکادو برای از چین و چروک پوست هسته آووکادو در دنیای زیبایی نیز جایگاه خوبی دارد. چون قادر به پیشگیری از بروز چین و چروک و دیگر علائم پیری در پوست می شود. فلاونول ها و آنتی اکسیدان های آسیب های حاصل از رادیکال های آزاد را کاهش داده و باعث افزایش تولید کلاژن می شوند. کلاژن پوست را جوان و محکم نگه می دارد. هسته آووکادو برای سلامت موها افرادی که از مشکلات مربوط به موها مانند خشکی موها، شوره و موخوره رنج می برند می توانند به هسته آووکادو اعتماد کنند. چربی های خوب و مفید موجود در هسته این میوه باعث مرطوب شدن عمقی موها و پیشگیری از آسیب به پوست سر می شوند. در نتیجه از بروز قارچ های احتمالی نیز پیشگیری می کنند. هسته آووکادو برای کنترل عملکرد تیروئید چربی های خوب و مفید موجود در هسته این میوه باعث مرطوب شدن عمقی موها و پیشگیری از آسیب به پوست سر می شوند مواد مغذی موجود در هسته آووکادو همچنین برای افرادی که از بیماری های مربوط به غده تیروئید مانند کم کاری تیروئید رنج می برند مناسب هستند. افزودن این ماده به رژیم غذایی باعث افزایش تولید هورمون های تیروئیدی شده و سوخت و ساز بدنتان را افزایش می دهد. در نتیجه راهی برای کنترل چاقی مفرط محسوب می شود. هسته آووکادو انرژی بخش است مواد مغذی موجود در این ماده غذایی باعث افزایش انرژی جسمی و روحی می شود. مصرف آن می تواند قدرت فیزیکی و روحی شما را بالا ببرد. روش استفاده از هسته آووکادو از این پس اگر آووکادو مصرف کردید هرگز هسته آن را روانه سطل زباله نکنید. آن را در آفتاب خشک کرده و رنده کنید. می توانید این پودر را به سوپ ها، اسموتی ها، سالادها و انواع خورش هایتان اضافه کنید. اگر طرفدار ماسک های خانگی هستید می توانید مقداری از آن را به ماست، روغن زیتون یا تخم مرغ اضافه کرده و به پوستتان بزنید.   
 