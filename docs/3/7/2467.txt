دژاگه بمب خبری پرسپولیس
 برای پوشاندن پیراهن پرسپولیس به تن اشکان دژاگه خیلی ها در تلاش اند؛ از مدیران باشگاه گرفته تا حسین&nbsp; هدایتی که بیش از آنها در تصمیم گیری ها سهیم است. او بود که رامین رضاییان را برگرداند و پیش از آن هم به مهدی طارمی وعده داده بود که به اندازه رقم قراردادش، از جیب به او پول می دهد. بخش ورزشی تبیان   حالا هم این هوادار متمول دست گذاشته روی دژاگه و منتظر است پرسپولیسی ها بله را از برانکو ایوانکوویچ بگیرند تا این بازیکن ملی پوش را بفرستد برای امضای قرارداد.
شایعه قرمزپوش شدن دژاگه را اول بار وقتی شنیدیم که فصل شانزدهم هنوز سوت نخورده بود. آن روزها هم همین هوادار متمول پرسپولیس برای جذب این بازیکن تلاش می کرد که البته ناکام ماند و حالا دوباره چند وقتی است زوم کرده روی دژاگه و به زور هم شده، می خواهد او را به پرسپولیس بیاورد.
درباره دژاگه همین یک ماه پیش شنیدیم خانه ای در تهران خریده و قرار است با یکی از دو تیم مطرح پایتخت- پرسپولیس یا استقلال- قرارداد ببندد.
&nbsp;این بازیکن دیگر به العربی هم تعهدی ندارد که مانع حضورش در لیگ برتر شود و هدایتی که آخرین بار، پیش از بازی با سپاهان با دژاگه به مذاکره نشست، در تلاش است تا با استفاده از این فرصت، خودی نشان بدهد. حال آنکه لیست پرسپولیس پر است و برانکو هم به جذب بازیکن جدید هیچ میلی ندارد.
او این بی میلی را در واکنش به اصرارهای باشگاه هم به زبان آورده و این در حالی است که خود&nbsp; دژاگه هم هنوز تصمیم نهایی اش را برای حضور در پرسپولیس نگرفته. اشکان دژاگه مردد است و تنها دلیل تردیدش، اختلاف کارلوس کی روش و برانکو.
او خوب می داند که حضور در پرسپولیس رابطه اش با سرمربی پرتغالی تیم ملی را شکرآب خواهد کرد و شاید حتی جایگاهش در ترکیب اصلی را از دست بدهد. از طرفی احتمال می دهد که به خاطر تحمیلی بودنش، برانکو هم در پرسپولیس از او بازی نگیرد و روی نیمکت بنشاندش.    منبع : ایران ورزشی 
