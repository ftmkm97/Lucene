آنتی باکتریال با آلوئه ورا و نشاسته و نانو پونه دستاورد تقدیری دوره اول پژوهشسرای رشد
   
یازدهمین دوره از پروژه های دانش آموزی تبیان نیز با یاری خداوند و حضور پر شور شما دوستان و علاقمندان به پایان رسید.
در این دوره از جشنواره تعداد 185 گروه به عنوان گروه های تقدیری در بخش های سمینارهای علمی، مسابقات و غرفه های نمایشگاهی به عنوان گروه های تقدیری برگزیده و معرفی شدند.
&nbsp;بر آن شدیم تا با معرفی پروژه های گروه های تقدیری علاوه بر قدردانی از این دوستان نوآور، زمینه ای را برای ایده پروری سایر پژوهشگران علاقمند فراهم آوریم.
&nbsp;&nbsp;
مقطع: دوره اول
موضوع: ساخت بانداژ آنتی باکتریال با نانوذرات نقره و کیتوسان تقویت شده توسط عصاره آلوئه ورا و نشاسته و نانو پونه
نام مدرسه: پژوهشسرای رشد منطقه 18
نام استاد: خانم ساناز کاظم زاده
دانش آموزان: آذین ناظمی بیدگلی، سارا واحدی آشنا

چکیده:
برای این کار نیاز به کامپیوتر جهت جستجوی اینترنتی و کتاب ها و مقالاتی با مو ضوع خاصیت آنتی باکتریال داریم. همه چیز از یک زخم آغاز شد؛ که سرانجام باعث ایده ای نه چندان جدید اما مهم و ضروری گردید؛ تهیه بانداژ برای زخم، و حالا باید این ایدۀ کوچک، پرورانده شود.

ابتدا باید با فردی مجرب در این زمینه، ایده در میان گذا شته شود؛ پس بدین منظور به دبیر پژوهش مراجعه شد.
ایشان، از ایده ما استقبال کردند و به همین سبب، انگیزه و رغبت ما را برای دانستن و پژوهش در این زمینه، چند برابر شد.

برای پرورش ایده بایستی، به ویژگی های یک بانداژ ایده آل فکر شود و چند ویژگی برای بانداژ، در نظر گرفت.
برای مثال: خاصیت ترمیم کنندگی، ضد میکروبی، منعقد کنندگی خون، زیست تخریب پذیری و... .
در تمامی مراحل، تغییرات ایده را به دبیر اطلاع داده؛ تا اشکالات را به ما بفرمایند زیرا این اولین کار پژوهشی ما بوده و تجربۀ کافی را کسب نکرده بودیم.

سپس باتوجه به هر ویژگی، ماده ای یافت شد؛ یعنی به صورت های مختلب، در منابع معتبر ایرانی و نیز خارجی، مقالاتی در مورد هریک از ویژگی ها، جست و جو نموده؛ و حتی برای یافتن مواد مورد نظر، برخی از مقالات خارجی، ترجمه شد.   عنوان پژوهش را با توجه به مواد یافت شده و ویژگی ها، تعیین کرده؛ به تهیه بانداژ آنتی باکتریال با استفاده از کیتو سان، نانو ذرات نقره و بهبود خواص آن با نانو ذرات پونه و عصارۀ گیاه آلوئه ورا و نشاسته استخراج شده از سیب زمینی تغییر داده شد.

بعد از 3 هفته جست و جو های متعدد و پیاپی، بالاخره موادی مطابق با ویژگی های مورد نظر یافت شد؛ و دیگر وقت آن رسیده بود؛ که با خواندن مقالات و پژوهش های قبلی در رابطه با این موضوع، از تکراری بودن یا نبودن آن آگاه شده؛ که شکر خدا، پژوهشی مشابه با عنوان پژوهش ما یافت نشد.

سپس به طور کلی از ویژگی های یک پانسمان ایده آل نتیجه گیری شد: پوست، نقش مهمی در هموستاز و پیشگیری از تهاجم میکروارگانیسم ها ایفا می کند و در صکورت آسیب پوستی، پوشاندن سریع زخم با پانسمان، امری ضروری است. هم چنین، حفظ محیط مرطوب در محل زخم، ایجاد تهویه هوا، ممانعت از انتقال میکروارگانیسم ها و حذف ترشحات زخم، از جمله ویژگی های پانسمان ایده آل است، همچنین پانسمان باید سمی و آلرژی زا نباشد.

همان گونه که می دانید، نانو ذرات پونه توسط آسیاب سیاره ای تولید شدند. سپس، برای اینکه از نانو بودن آن مطمئن شویم، با میکروسکوپ الکترونی روبشی از آن تصویربرداری کردیم و با مشاهده ی تصویر از نانو بودن آن مطلع شدیم.&nbsp;
در مورد نانو ذرات نقره نیز لازم به ذکر است که آن هم توسط میکروسکوپ الکترونی روبشی تصویر برداری شد و به نانو بودن آن پی بردیم. البته باید توجه داشت که فلز نقره قبل از اینکه به نانو تبدیل شود، خاصیت آنتی باکتریال بسیار کمی داشت و بعد از اینکه به نانو ذره تبدیل شد، خاصیت آنتی باکتریال آن افزایش یافت.

برای مشاهده مجموعه فایل های ضمیمه اینجا کلیک کنید.
&nbsp;&nbsp;
بخش پژوهش های دانش آموزی تبیان، تهیه و تنظیم: نسرین صادقی