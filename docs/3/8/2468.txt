کاهش ساعت کاری بانوان شاغل در شرایط خاص
 سخنگوی کمیسیون اجتماعی مجلس با اشاره به تایید لایحه کاهش ساعت کاری بانوان شاغل دارای شرایط خاص از سوی شورای نگهبان گفت: با توجه به اینکه این موضوع به دولت ابلاغ شده انتظار می رود در ماه های آینده شاهد کاهش ساعت کاری این دسته از بانوان از 44 به 36 ساعت باشیم. بخش اجتماعی تبیان   جلیل مختار اظهار کرد: لایحه کاهش ساعت کاری بانوان شاغل دارای شرایط خاص از سوی&nbsp; شورای نگهبان تایید و به دولت برای اجرا ابلاغ شد که به موجب آن ساعت کاری این دسته از بانوان از 44 به 36 ساعت کاهش پیدا می کند.
وی تاکید کرد که از زمان ابلاغ این قانون دولت موظف به اجرای آن است و انتظار می رود هر چه سریعتر این قانون را به دستگاه های ذیربط برای اجرا ابلاغ کند. این قانون احتیاج به آیین نامه خاص ندارد؛ چون در آن مواردی که شامل کاهش ساعت کاری بانوان می شود قید شده و دستگاه های تعیین کننده این موضوع نیز مشخص شده اند. طبق تبصره این لایحه، تائید میزان و شدت معلولیت توسط سازمان بهزیستی، بیماران صعب العلاج توسط وزارت بهداشت، فرزندان زیر شش سال با ارائه شناسنامه معتبر و زنان سرپرست خانوار با ارائه اسناد مثبته یا گواهی دادگاه معتبر خواهد بود سخنگوی کمیسیون اجتماعی مجلس با بیان اینکه طبق مصوبه مجلس چهار دسته از بانوان شاغل شامل این کاهش ساعت کاری می شوند یادآور شد: طبق این مصوبه چهار دسته از بانوان شاغل اعم از رسمی، پیمانی و قراردادی دارای معلولیت شدید، فرزند زیر شش سال تمام، همسر یا فرزند معلول شدید یا مبتلا به بیماری صعب العلاج هستند و زنان سرپرست خانوار شاغل در دستگاه های اجرایی موضوع ماده 222 قانون برنامه پنجم توسعه با تائید مراجع ذیربط&nbsp; یعنی سازمان بهزیستی کشور، وزارتخانه های بهداشت درمان و آموزش پزشکی و دادگستری شامل کاهش ساعت کاری از 44 ساعت به 36 ساعت در هفته با دریافت حقوق و مزایای 44 ساعت تعیین می شوند.
به گفته وی، طبق تبصره این لایحه، تائید میزان و شدت معلولیت توسط سازمان بهزیستی، بیماران صعب العلاج توسط وزارت بهداشت، فرزندان زیر شش سال با ارائه شناسنامه معتبر و زنان سرپرست خانوار با ارائه اسناد مثبته یا گواهی دادگاه معتبر خواهد بود.
مختار در پایان ابراز امیدواری کرد: دولت هر چه سریعتر این قانون را ابلاغ کند تا شاهد اجرایی شدن در ماه های آینده باشیم.    منبع : ایسنا 
 