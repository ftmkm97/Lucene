سرنوشت ارائه اینترنت تشویقی
 اختصاص یک یا دو گیگابایت اینترنت تشویقی به افرادی که در سرشماری اینترنتی شرکت کرده‌اند، این روزها به محلی برای بحث تبدیل شده است.
 بخش اجتماعی تبیان   به گزارش تبیان ازایسنا، با اجرایی شدن فاز اول شبکه ملی اطلاعات اینگونه عنوان شد که در سرشماری نفوس&nbsp; و مسکن سال ۱۳۹۵ شهروندان می‌توانند به شیوه اینترنتی به ثبت نام و وارد کردن اطلاعات خانوار خود بپردازند.
اما برای افزایش انگیزه مردم برای ثبت نام به شیوه اینترنتی این وعده نیز داده شد که به هر یک از افرادی که به از این طریق ثبت‌نام کرده‌اند یک گیگا بایت اینترنت رایگان داده می‌شود.
با این وجود طی روزهای اول سرشماری اینترنتی استقبال مردم و به ویژه ساکنان کلانشهرها از این طرح تا حدودی کمرنگ بود و بر همین اساس رئیس مرکز آمار ایران در برخی صحبت‌های خود از واگذاری دو گیگابایت اینترنت تشویقی و دو برابر شدن این حجم خبر داد.
البته این اتفاق در شرایطی رخ داد که اپراتورهای تلفن همراه و شرکت‌های اینترنتی مختلفی که موظف به انجام این کار شده بودند هنوز حتی واگذاری یک گیگابایت اولیه را هم آغاز نکرده اند.
روز گذشته نیز در قالب بازدید وزیر ارتباطات از مرکز آمار بار دیگر این موضوع تکرار شده ومحمود واعظی در پاسخ به این سوال که در نهایت به افرادی که از طریق اینترنتی در سرشماری سال جاری شرکت کرده‌اند یک یا دو گیگا بایت اینترنت رایگان تعلق می‌گیرد، گفت: ابتدا پیشنهاد شد که به هر یک از افرادی که از این طریق در سرشماری شرکت کرده‌اند یک گیگ اینترنت رایگان داده شود که اپراتورها و دستگاه‌های ارائه‌دهنده اینترنت نیز با توجه به آنکه سرشماری طرحی ملی بود از این موضوع استقبال کردند، اما به تازگی رییس مرکز آمار ایران پیشنهادی مبنی بر ارائه‌ی دو گیگ اینترنت رایگان مطرح کرده که در این باره برخی از شرکت‌ها نیز امضاء‌هایی را داده‌اند و ما پیگیری می‌کنیم که شرکت‌هایی که این امضاء‌ها را انجام داده‌اند، دو گیگ مدنظر را در اختیار مشترکان خود قرار دهند.  اما بر اساس آنچه پیش از این اعلام شده از روز شنبه ۲۴ مهرماه ثبت نام کنندگان می‌توانند با وارد کردن کد آماری ۱۲ رقمی که پس از تکمیل اطلاعات سرشماری به آنها تعلق گرفته است و همچنین تعداد اعضای ثبت نام شده خانوار خود، به تارنمای اپراتورهای تلفن همراه وارد شوند. پس از این صبحت وزیر ارتباطات، رییس مرکز آمار از او خواست که پیگیری‌های لازم را انجام دهند تا در صورت امکان تمام اپراتورها دو گیگ اینترنت رایگان در اختیار افراد قرار دهند که واعظی پیگیری این موضوع را به رگولاتوری واگذار کرد.
اما بر اساس آنچه پیش از این اعلام شده از روز شنبه ۲۴ مهرماه ثبت نام کنندگان می‌توانند با وارد کردن کد آماری ۱۲ رقمی که پس از تکمیل اطلاعات سرشماری به آنها تعلق گرفته است و همچنین تعداد اعضای ثبت نام شده خانوار خود، به تارنمای اپراتورهای تلفن همراه وارد شوند.
این موضوع در شرایطی از سوی رئیس مرکز آمار اعلام شده که پیگیری بحث از سوی اپراتورها نتیجه متفاوتی را در برداشته و اپراتورها بر این نکته تاکید دارند که هنوز در این خصوص دستورالعملی به آنها ابلاغ نشده است.
حال در شرایطی که هنوز واگذاری یک گیگابایت اینترنتی که پیش از این اعلام شده بود به سرانجام نرسیده، از دو برابر شدن این ظرفیت صحبت می‌شود این سوال ایجاد شده که بخش دولتی چگونه می‌تواند اپراتورهای موبایل و اینترنت که همگی از فعالان بخش خصوصی به شمار می‌روند را به چنین اقدامی ملزم یا ترغیب کند؟    
منبع:ایسنا

 