«بوی تاک»؛ سریال شبکه پنج برای ایام محرم
   سریال «بوی تاک» به تهیه کنندگی محسن رویی و کارگردانی و نویسندگی سعید پورشعبانی در هفت قسمت برای ایام محرم نگارش و تولید شده است. بخش سینما و تلویزیون تبیان    در این مجموعه تلویزیونی بازیگرانی همچون محمود جعفری، امیر غفارمنش، شیوا خسرومهر، علی اصغر هندی، سجاد دیرمینا و ... به ایفای نقش پرداخته اند. در خلاصه داستان سریال «بوی تاک» آمده است: اصغر در معامله یک باغ با هما (نامزد ناصر، برادر زن اصغر) مبغون شده است. او که این خسارت را ناشی از تبانی ناصر و هما می بیند، به دنبال راهی برای ضربه زدن به آنها و همچنین دست به سر کردن طلبکاران می گردد... او که خودش را در بحرانی شدید می بیند، از برادر و خواهرش (اکبر و فاطمه) کمک می خواهد. اکبر و فاطمه هم که از بابت کلاهبرداری اصغر در ارث و میراث پدرشان دل چرکین هستند، در ابتدا توجهی به خواسته اصغر نمی کنند، ولی اصغر با اصرار و پافشاری و دادن وکالت به اکبر سعی می کند آنها را مجاب کند و... سریال «بوی تاک» در مرکز سیمای همدان تولید شده و در ایام محرم هر شب ساعت ۲۳ از شبکه پنج سیما پخش می شود.       منبع: ایسنا
