برخورد دو هواپیما در فرودگاه امام خمینی (ره) 
 هواپیمای ایرباس ایران ایر و ماهان ایر در فرودگاه امام خمینی (ره) با یکدیگر برخورد کردند. بخش اقتصاد تبیان   ایرباس 310 هواپیمایی جمهوری اسلامی ایران و ایرباس 340 هواپیمایی ماهان ایر در فرودگاه امام خمینی (ره) با یکدیگر برخورد کردند.  رضا جعفرزاده سخنگوی سازمان هواپیمایی کشوری در خصوص این اتفاق گفت : صبح امروز هواپیماهای ایرباس ماهان ایر و ایران ایر در فرودگاه امام خمینی (ره) با یکدیگر برخورد کردند. وی گفت : علت وقوع این اتفاق توسط کارشناسان سازمان هواپیمایی کشوری در دست بررسی است ، اما بررسی های اولیه حکایت از عدم دقت هندلرها (نیروهای زمینی) برای جابجایی این دو هواپیما دارد. جعفرزاده با بیان اینکه مشکلی برای فرودگاه امام پیش نیامده گفت : کسی در این برخورد صدمه ای ندیده و مسافران هواپیمای ماهان نیز با هواپیمای جایگزین در حال جابجایی هستند.   منبع : میزان 
