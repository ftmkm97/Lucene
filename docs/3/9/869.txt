همخوانی 13 گروه تواشیح در بین الحرمین + فیلم
  گروه تواشیح محمد رسول الله(ص) که ماه گذشته با حضور در عتبات عالیات به اجرا و ضبط برنامه هایی برای محرم پرداخته است، از نخستین اثر خود رونمایی کرد. شبکه تخصصی قرآن تبیان   تشکیل گروه 63 نفره‌ی تواشیح محمد رسول‌الله (ص) را باید&nbsp;به عنوان یک اقدام فرهنگی&nbsp;در خور ستایش در حوزه قرآن و عترت به شمار آورد.&nbsp;این گروه به همت سازمان قرآن و عترت بسیج تهران، از تجمیع 13گروه تواشیح مطرح (محراب - الهادی - ولایت - ابرار - ذکر - قدر - کریم اهل بیت - نورالساجدین - سبحان - الغدیر - نورالمهدی - ذوالقدر - نجم) تشکیل شده است. 
در ماه مبارک رمضان امسال، در ابتکاری جذاب، تواشیح معروف اسماء الحسنی توسط این گروه در لوکیشن فیلم سینمایی محمد رسول الله اجرا و ضبط شد. این اثر فاخر که بارها از شبکه های گوناگون تلویزیونی پخش گردید، تشکر مقام معظم رهبری را نیز در پی داشت.
یکی دیگر از فعالیت‌های گروه سفر به عتبات عالیات و اجرا در اماکن مقدس کشور عراق بوده است. بنا به گفته رئیس سازمان قرآن و عترت تهران بزرگ، فعالیت های گروه، در عراق به حدی مورد استقبال قرار گرفته که عتبه علوی با درخواست از مسئولین جهت ضبط این آثار، به پخش آن از طریق 30 شبکه خارجی اقدام ورزیده است.
آثار ضبط شده در کشور عراق هفته گذشته طی مراسمی رونمایی شد. در این گزارش فیلم اجرای گروه در کربلای معلی تقدیم می‌شود.
  





&nbsp;