جایزه گوزن طلایی جشنواره ژاپنی برای آیدا پناهنده
 جشنواره بین المللی فیلم نارا هر دو سال یکبار در شهر "نارا" پایتخت باستانی ژاپن قدیم، برگزار می شود. بخش سینما و تلویزیون تبیان  &nbsp;    جشنواره بین المللی فیلم نارا هر دو سال یکبار در شهر "نارا" پایتخت باستانی ژاپن قدیم، برگزار می شود. دبیر این جشنواره نوامی کاواسه فیلمساز زن برجسته ژاپنی است که جایزه بزرگ جشنواره فیلم کن 2008 را در کارنامه خود دارد. در پنجمین دوره این جشنواره که از هفدهم تا بیست و دوم سپتامبر برگزار شد، از میان هزار و هفتصد فیلمی که امسال به این جشنواره فرستاده شده بود، هشت فیلم از کشورهای آمریکا، سوییس، آلمان، چین، فیلیپین نروژ، ژاپن و ایران برای حضور در بخش مسابقه بین الملل پذیرفته شد. فیلم سینمایی "ناهید" به کارگردانی آیدا پناهنده در دو سانس به نمایش درآمد و با استقبال خوب مخاطبان همراه شد و درمراسم اختتامیه جشنواره، هیئت داوران جشنواره، بالاترین جایزه این جشنواره موسوم به شیکای (گوزن) طلایی را به پناهنده اهدا کردند. جایزه نقدی این جشنواره، کمک مالی به فیلم بعدی فیلمساز است. همچنین در هفته جاری در چهارمین جشنواره بین المللی فیلم دهوک که در اقلیم کردستان عراق برگزار شد جایزه تندیس برگ موی زرین بهترین فیلم اول جشنواره به فیلم سینمایی "ناهید" اهدا شد. پخش بین المللی فیلم سینمایی "ناهید" را شرکت نوری پیکچرز با مدیریت کتایون شهابی به عهده دارد. این فیلم محصول مرکز گسترش سینمای مستند و تجربی و تهیه کنندگی بیژن امکانیان بوده است.   منبع: هنرآنلاین&nbsp;</P>