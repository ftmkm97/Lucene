اثر عاشورایی دفاع مقدس
 علی حسین پور در یادداشتی نوشت: مقاومت مردم ایران قبل از پیروزی انقلاب اسلامی و مدتی پس از آن، به واقع مانند امروز و به این پررنگی نبود. شروع جنگ تحمیلی عراق علیه ایران و حمله همه جانبه دول آمریکایی و اروپایی زیرپوشش دیوانه ای به نام صدام، ما را بر این داشت که با چنگ و دندان در مقابل او مقاومت کنیم و نگذاریم ذره ای از خاک میهن عزیزمان در اشغال دشمن بعثی باقی بماند. &nbsp;بخش فرهنگ پایداری تبیان   مقاومتی که روز به روز بر قوام و ثبات آن افزوده شد. همت و پشتیبانی مردم، در وجود جوانانی که عاشق دین، مردم و خاک خود بودند، این باور را رشد و نمو داد که می توان ایستاد. ایستادگی در مقابل کشورهایی که با تمام قوا به جنگی نابرابر آمده بودند. ادبیات مقاومت اسلامی ملت ایران، الگوی ثابت و پاکی شد برای ملت هایی که ناباورانه حتی فکر این را هم نمی کردند که می شود در مقابل زور و ستم ایستاد. بیش از 36 سال است که جمهوری اسلامی به این باور رسیده و نیز ملت ها را رسانده که می توان در مقابل آمریکا و انگلیس و هر زورگوی دیگری در منطقه ایستاد. پس از این همه سال، آمریکا بر سر میز مذاکره با ایران نشسته است زیرا به این نتیجه رسیده که راهی جز مذاکره برایش باقی نمانده است. اگر اسرائیل و آمریکا قصد حمله به ایران را دارند و آرزو می کنند تا با به حرکت درآوردن جنگنده های خود، ایران را با خاک یکسان کنند و این اتفاق هیچ زمانی به واقعیت نمی پیوندد، دلیلش چیزی نیست جز قدرت و عظمت ایران اسلامی. مقاومت اسلامی-یا دفاع مقدس یا هر نام دیگری که معنای مبارزه و اعتقادات اسلام واقعی از آن فهمیده می شود- شیطان اکبر را به این نتیجه رسانده که با نظام ایران نمی توان رودررو شد. جمهوری اسلامی، نظامی است برگرفته از اعتقادات عاشورایی که در بستر محرم و حرکت امام حسین علیه السلام شکل گرفته است. حسین علیه السلام امامی ست که در کربلا، مقابل ایدئولوژی جهل که رنگ دین داشت ایستاد، پس تعجبی ندارد که امروز، فرزندان اسلام و ایران را انسان نماهایی که دم از اسلام می زنند سر ببُرند. در عاشورا، نفس پاک رهبری، مظلومانه سربریده شد و ما پیرو آن امام همام هستیم. جوانان معتقد ما، امروز اژدهای کفر و تکفیر و وهابی و سلفی و... را در عراق و شام ذبح می کنند تا این اژدهای چند سر نتواند تاریخ اسلام و شیعه را نابود کند. جزیره های کثیر مقاومت، امروز دست به دست هم داده اند و با وحدت و یک دلی فریاد برمی آورند که «هرگز دست از آرمان های محرم و صفر برنمی داریم و رهبرمان سید علی را تنها نمی گذاریم». تدبیر رهبر انقلاب اسلامی در این روزهای حساس که بیش از 36 سال از عمر انقلاب اسلامی می گذرد، واقعاً آگاهانه و حکیمانه است. تلاش برای حفظ امنیت و صلح پایدار یکی از این تدابیر است. یکی دیگر از موضوعات مهم که مدنظر ایشان است، بحث اقتصاد مقاومتی است. رهنمودهای معظم له در موضوعات سیاسی، فرهنگی، اجتماعی و ورزشی از دیگر برکات این تدابیر است. امروز مقاومت ملت ایران در عصر جهانی شده، در همه ابعاد دیده می شود و حضور دولت و مردم در عرصه های گوناگون، نشان از روح بلند جبهه مقاومت اسلامی دارد. امروز ایران در تمام جبهه های مبارزه با کفر و عناد دیده می شود و نقش جمهوری اسلامی پررنگ و واضح است.    منبع: ماهنامه فکه شماره ١٦١
 