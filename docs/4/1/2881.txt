عاداتی که عفونت قارچی زنانه را بدتر می کنند
 انجام برخی کارها موقع ابتلا به عفونت قارچی واژن، وضعیت بیماری را تشدید می کند. لذا در این مطلب توصیه هایی به خانم ها داریم که برای بهبود عفونت خود باید به آنها عمل کنند. زینب حکیمی&nbsp;- بخش سلامت تبیان   هنگام ابتلا به عفونت قارچی واژن، احساس خارش و خروج ترشحات بسیار آزاردهنده است. بنابراین در این حالت همه به فکر مصرف دارو برای درمان فوری خواهند بود و زمانی که داروها بهبودی را به دنبال نداشته باشند، به فکر تعویض آن و یا افزایش دوز مصرفی می افتند، در حالیکه بسیاری از آنان نمی دانند عاداتی که در این زمان دنبال می کنند دلیل بدتر شدن و بهبود نیافتن عفونت شان است.  پزشکان متخصص زنان از خانم های مبتلا به عفونت قارچی می خواهند از انجام این پنج عمل در این دوران به شدت خودداری نمایند. پوشیدن شلوار جین تنگ دنیای مد روز به روز در حال تغییر است، اما هنوز هم بسیاری از خانم ها اصرار به پوشیدن شلوارهای جین تنگ دارند تا به روز باشند، در حالی که نمی دانند چه مشکلاتی به دنبال دارند.  بسیاری از زنان سوزش و خارش را در زمان پوشیدن این نوع شلوار تجربه کرده اند و با پافشاری بر ادامه دادن این نوع پوشش عفونت قارچی بدتر خواهد شد. مخمر در محیط گرم و مرطوب به خوبی رشد می کند. پوشیدن لباس زیر نامناسب اجازه نمی دهد هوا به خوبی در جریان باشد، بنابراین خطر ابتلا به عفونت افزایش پیدا می کند  جین های تنگ مانع رسیدن جریان هوا به واژن شده و باعث افزایش دما و رطوبت این ناحیه گشته و شرایط ایده آلی برای رشد مخمر (قارچ) ایجاد می کنند.  بنابراین حتی اگر شده برای چند روز دست از سر این نوع شلوارها بردارید و لباس های گشادتری بپوشید. داشتن رابطه ی زناشویی بهتر است صبر کنید تا عفونت به طور کامل رفع شود. در غیر این صورت عفونت واژینال تشدید خواهد شد. یکی دیگر از دلایل خودداری از رابطه زناشویی در این مدت این است که مخمر می تواند از این طریق به همسر منتقل شود. استفاده از برخی وسایل جلوگیری کننده از انتقال عفونت در حین رابطه نیز می تواند بسیار موثر باشد. دوش واژینال تمیز کردن ناحیه واژن با آب و ...می تواند تعادل باکتری ها و مخمرهای این ناحیه را به هم بریزید و اوضاع عفونت را بدتر کند. پوشیدن لباس زیر نامناسب مخمر در محیط گرم و مرطوب به خوبی رشد می کند. پوشیدن لباس زیر نامناسب اجازه نمی دهد هوا به خوبی در جریان باشد، بنابراین خطر ابتلا به عفونت افزایش پیدا می کند.  پس لباس زیر نخی بپوشید و به محض تعریق آن را تعویض نمایید. پوشیدن طولانی مدت حوله ی مرطوب هم می تواند به تشدید عفونت دامن بزند. مصرف زیاد قند مصرف قندهای ساده امکان ابتلای شما به عفونت قارچی و یا بدتر شدن آن را افزایش می دهد. بنابراین بهتر است میزان شیرینی جات مصرفی تان را در طول روز زیر نظر داشته باشید و کنترل کنید. همچنین افرادی که برنامه غذایی شان را بر اساس مصرف زیاد مواد حاوی کربوهیدرات تنظیم کرده اند نیز با احتمال بیشتری به عفونت های قارچی دچار خواهند شد. نان سفید و ماکارونی به سرعت در بدن به قند تبدیل می شوند و وارد جریان خون می گردند.  همچنین بهتر است در زمان مبتلا بودن به عفونت قارچی، از مصرف موادی مانند پنیر که خود حاوی مخمر هستند خودداری شود.
    
 