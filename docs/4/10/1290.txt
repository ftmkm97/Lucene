نشست علمی تخصصی انجمن روابط عمومی ایران برگزار شد
 یکصدو نودو چهارمین نشست علمی تخصصی انجمن روابط عمومی ایران روز سه شنبه 6 مهرماه سال جاری با موضوع « مثبت اندیشی و زیبانگری در روابط عمومی » در سالن اجتماعات پژوهشکده پولی و بانکی بانک مرکزی برگزار شد. هومن بهلولی- روابط عمومی    به گزارش&nbsp; روابط عمومی، درابتدای این نشست دبیر انجمن روابط عمومی ایران ضمن تبریک روز بازنشستگان و تکریم آنان گفت: به یاد می آورم اولین نشست انجمن در شرکت توانیر با حضور زنده یاد دکتر معتمدنژاد و دیگر استادان این حوزه،&nbsp; برگزار شد. امروزخرسندم که بعد از گذشت سالها، شماعلاقه مندان و حامیان انجمن&nbsp; به طور مستمر ما را&nbsp; در برگزاری این نشست ها همراهی می کنید
&nbsp;وی ضمن قدردانی از حضور شرکت کنندگان در این نشست خواستارشد تا علاقه مندان به این حوزه باعضویت و یا تمدید کارت عضویت خود، انجمن روابط عمومی ایران را در پیشبرد اهداف و برگزاری این نشست ها هر چه بیشتر یاری دهند. میرزابابا مطهری نژاد در پایان گفت: طی بررسی چگونگی عملکرد نمایندگی های انجمن دراستان ها متوجه شدیم تعدادی از نماینده ها در فعالیت خود کوتاهی کرده و تا به امروز نتوانسته به وظایف خود به نحو احسن عمل کنند. 
انجمن طی ابلاغیه ای به آنها اعلام کرد که طی یک هفته گزارش چگونگی عملکرد خود را به اطلاع انجمن برسانند تا در جلسات آتی هئیت مدیره بررسی و نسبت به فعالیت آنها تصمیم گیری شود.
در بخش علمی این نشست رئیس انجمن روابط عمومی ایران، با تکریم بازنشستگان و گرامی داشت این روز&nbsp; گفت: طی بازدیدی که از بانک های کشور ژاپن داشتم، در بازدید ازخزانه&nbsp; یکی از بانک های این کشور، ابتدا مرا به خزانه طلا و جواهرات که در طبقه پایین ساختمان این بانک بود همراهی کردند و سپس&nbsp; مرا به خزانه ای بسیار بزرگ و زیبا&nbsp; در طبقه ی 54 این ساختمان، بردند. وقتی وارد این محل شدم، با بازنشستگانی که مشغول گفتگو و صرف قهوه با جوانان بودند، روبرو شدم. از مسئولین آنجا سوال کردم این افراد چرا اینجا هستند؟ پاسخ دادند اینها خزانه و سرمایه های اصلی ما هستند.
زیبانگری بیاموزیم زشتی رخت خواهد بست
غلامرضا کاظمی دینان با اشاره به مثبت اندیشی در روابط عمومی گفت: روابط عمومی یعنی همدلی و مردم داری . در روابط عمومی منفی نگری جایگاهی ندارد. در تمامی موجودات هاله ای از انرژی وجود دارد. انسان برترین موجودی است که می تواند این انرژی را کنترل و بر دیگران اثر گذارد. همواره باید مثبت فکر کنید و حتی به شوخی نیز افکار منفی را منتقل نکنید. انتقال انرژی مثبت رابطه دو سویه است. محبت، عشق، انفاق، صبر، احسان به همنوع و امیدواری از شاخص های انرژی مثبت است. ما باید خود را در معرض انرژی های مثبت قرار دهیم.
سطح ارتعاشات مثبت را افزایش دهیم
وی در افزایش ارتعاشات مثبت اندیشی گفت: ما هرچه از عوامل ایجاد کننده ی انرژی منفی دوری کنیم و خود را در معرض ارتعاشات انرژی مثبت جهان پیرامون خود قرار دهیم به سمت مثبت نگری پیش خواهیم رفت. اگر غالب تفکراتی که در ذهن ما می گذرد، منفی باشد این موضوع وارد زندگی ما می شود و هاله ای از بدبینی و سیاهی در ذهن ما شکل می گیرد. از نمونه های بدبینی می توان به فیلترگذاری منفی، شخصی سازی و به خود گیری، به پیشواز فاجعه رفتن و قطبی سازی ( مطلق نگری ) اشاره کرد. 
چشم ها را باید شست&nbsp;&nbsp;&nbsp;&nbsp;&nbsp; جور دیگر باید دید
مثبت بودن را تمرین کنیم
کاظمی دینان در ادامه بحث مثبت نگری گفت: ما باید مثبت بودن را در هر حرفه ای تمرین کنیم. شکرگزاری یکی از راه های تمرین در مثبت اندیشی است. شکرگزاری انسان را به خالق خود وصل می کند و خالق حال و هوای آرامش را در او ایجاد می کند و باعث آرامش او می شود. یادگیری&nbsp; یکی دیگر از راهکارهای مثبت اندیشی است. یادگیری نشاط و روحیه دهی را در فرد افزایش می دهد و افزایش سطح آگاهی انرژی مضاعفی به او می دهد. ارتباط نزدیک با طبیعت، خلوت کردن با خود، بخشش، تحریک و ورزش، قدرت خنده، مهربانی و.... عوامل مثبت اندیشی می باشد. مهارت های یک مدیر روابط عمومی مثبت اندیش
وی با اشاره به مهارت های یک مدیر روابط عمومی مثبت اندیش ادامه داد و گفت: یک مدیر موفق باید به تصمیم گیری، برنامه ریزی، سازمان دهی، ارزیابی، بودجه بندی، جذب اعتبارات، جذب نیرو و تقویت منابع انسانی، ارتباط با کارکنان و مدیران ارشد را در اولویت قرار دهد. اما یک مدیر مثبت اندیش باید صادق، برون گرا، اهل عمل و سخت کوش، تیزبین و ریزبین، یادگیرنده، گوش دهنده، پیش بینی کننده، آرام کننده، صبور، خلاق، روانشناس، دانش دوست، جاه طلب برای سازمان، با وقار و متواضع، دارای هوش هیجانی بالا و... باشد.  این مراسم با اجرای موسیقی سنتی گروه بخارا با مدیریت آقای میرزایی به پایان رسید.
&nbsp;