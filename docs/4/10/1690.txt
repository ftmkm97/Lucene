توصیه هایی برای بهبود کولیت اولسراتیو
 من مبتلا به کولیت اولسراتیو هستم لطفا بفرمایید برای بهبود این مشکلم چه تغذیه ای را در پیش بگیرم؟ مشاور: مرادیان - مرکز مشاوره تبیان    توصیه های زیر برای بهبود کولیت اولسراتیو مفید خواهد بود: مصرف غذاها و مکمل های حاوی پره بیوتیک ها و پروبیوتیک ها توصیه می شود، زیرا می توانند موجب تغییر میکروفلورا و پاسخ ایمونولوژیک در روده شوند. &nbsp;انرژی مورد نیاز در بیماران مبتلا به کولیت اولسراتیو افزایش چندانی پیدا نمی کند؛ اما نیاز به پروتئین ممکن است افزایش یابد (حداکثر تا 50 درصد نیاز طبیعی). &nbsp;ممکن است به مكمل ویتامینی (مخصوصاً فولات، B6 و B12) نیاز شود. در این زمینه با پزشک خود مشورت کنید. &nbsp;ممکن است مکمل مواد معدنی و عناصر کمیاب برای پر کردن ذخایر لازم شود. اسهال، می تواند اتلاف روی، پتاسیم و سلنیوم را افزایش دهد. در این زمینه با پزشک خود مشورت کنید. &nbsp;در موارد حاد و شدید بیماری، رژیم غذایی خاصی برای بیمار طراحی می شود. ممکن است در ابتدا برای کاهش اسهال، مقدار قندهای با قابلیت جذب پایین یا هیپراسمولار و کافئین رژیم غذایی کاهش یابد. &nbsp;در موارد حاد یا مزمن بیماری، التهاب یا زخم ممکن است موجب انسداد در روده شود، که در این موارد باید مقدار فیبر رژیم غذایی کاهش یافته یا تنها به صورت قطعات ریز مصرف گردد. &nbsp;وعده های غذایی کوچک و مکرر، ممکن است بهتر از وعده های غذایی بزرگ تحمل شوند. همچنین دریافت مقادیر اندک مکمل های خوراکی مایع ایزوتونیک می تواند مفید باشد. در این زمینه با پزشک خود مشورت کنید. &nbsp;در سوء جذب چربی، مکمل یاری با MCT توصیه می شود. در این زمینه با پزشک خود مشورت کنید. &nbsp;از آنجا که ممکن است جذب مواد مغذی دچار مشکل شود، دریافت بیش از حد لاكتوز، فروکتوز یا سوربیتول می تواند موجب کرامپ شكمی، گاز شكم و اسهال گردد. دریافت بالای چربی هم می تواند منجر به استئاتوره شود.  مصرف غذاها و مکمل های حاوی پره بیوتیک ها و پروبیوتیک ها توصیه می شود، زیرا می توانند موجب تغییر میکروفلورا و پاسخ ایمونولوژیک در روده شوند. &nbsp;افزایش دریافت ساکارز، عدم مصرف میوه و سبزی، دریافت پایین فیبر، مصرف گوشت قرمز و الکل و تغییر نسبت امگا-6 به امگا-3 می توانند موجب تشدید علایم کولیت اولسراتیو شوند. &nbsp;اضافه کردن اسیدهای چرب امگا-3 (به دلیل داشتن اثرات ضد التهابی)، برخی اسیدهای آمینه (مانند گلوتامین) و آنتی اکسیدانها به رژیم غذایی و فرمولاها و همچنین مصرف فیبرهای قابل تخمیر (پره بیوتیک ها) یا پروبیوتیک ها از راهکارهای درمانی برای کولیت اولسراتیو هستند. &nbsp;مصرف غذاها یا مکمل های پروبیوتیک با اصلاح فلورای میکروبی دستگاه گوارش و مهار پاسخ التهابی موجب بهبود کولیت اولسراتیو می شود. &nbsp;مصرف غذاهای پره بیوتیک مانند الیگوساکاریدها، فیبرهای قابل تخمیر و نشاسته های مقاوم، موجب اصلاح فلورای میکروبی دستگاه گوارش و افزایش تولید SCFA و در نتیجه بهبود روند التهابی (به ویژه در کولیت اولسراتیو) می شود. &nbsp;مصرف پره بیوتیک ها و پروبیوتیک ها، برای پیشگیری از رشد بیش از حد باکتری های روده ای و درمان اسهال توصیه می شود. &nbsp;آلرژی های غذایی می توانند موجب تشدید علایم کولیت اولسراتیو شوند.   
جهت مشاهده پرسش و پاسخ های عمومی مشاوره تغذیه اینجا کلیک کنید.   جهت دریافت مشاوره از بخش مشاوره تغذیه اینجا کلیک کنید. 