اگزما در پاییز بدتر می شود
 در بیماری اگزما، پوست نواحی خاصی از بدن به شدت خشک و نازک شده و گاهی دچار تاول های ریز و خونریزی می شود. گرچه این مشکل پوستی قابل کنترل است، اما با سرد شدن هوا احتمال عود و تشدید آن افزایش پیدا می کند. فرآوری : نیره ولدخانی - بخش سلامت تبیان   دکتر پروین منصوری، متخصص پوست و مو با اشاره به اینکه در فصل پاییز و بهار آلرژی های پوستی بیشتر می شود بیان کرد:  «سرد شدن هوا، وزش باد و پراکنده شدن گرده های مختلف گل باعث خشکی پوست و تشدید آن می شود. در فصول سرد سال برخی از افراد ترجیح می دهند دوش آب گرم بگیرند، اما آب گرم با درجه بالا چربی پوست را از بین می برد و باعث تشدید خشکی،&nbsp;خارش و تشدید بیماری اگزما می شود. از استحمام روزانه در پاییز خودداری کنید، اما دوش گرفتن بدون استفاده از مواد پاک کننده با آب ولرم و چرب کردن با لوسیون های بدن یا روغن هایی که مخصوص چرب کردن پوست های خشک است می تواند به این افراد کمک کند. صابون ها و مواد پاک کننده ای که حالت اسیدی و قلیایی بالا دارند برای افرادی که دچار اگزمای پوستی هستند خوب نیستند و بهتر است از صابون هایی با PHخنثی و معادل PH پوست استفاده شود. خارش یکی از علائم مهم خشکی پوست است. افرادی که مبتلا به آلرژی و اگزمای آتوپیک هستند، به دلیل شرایط جوی فصل پاییز بیشتر به این مشکل دچار می شوند. برای پیشگیری از تشدید خشکی پوست، خارش و اگزما در پاییز مهم ترین نکته دوری از مواد حساسیت زا است. این افراد سعی کنند کمتر و در مواقع ضروری از خانه خارج شده و اگر دچار آسم و یا تنگی نفس نیستند، از دستگاه بخور سرد در محل زندگی استفاده کنند. به دلیل سردشدن هوا توصیه می شود افراد لباس های کلفت به ویژه لباس های پشمی بپوشند و برای کاهش اگزما و خارش پوست بهتر است زیر لباس پشمی و لباس هایی با الیاف پلاستیک، لباس های نخی پوشیده شود.» چرا دچار اگزما می شویم؟ علت اصلی اگزما هنوز دقیقا مشخص نیست. بعضی ها معتقدند فعالیت بیش از حد سیستم ایمنی بدن در پاسخ به عوامل ناشناخته و محرک ها باعث اگزما می شود. البته اگزما بیشتر در خانواده هایی شایع است که سابقه آلرژی یا آسم دارند. این عارضه به هیچ وجه واگیردار نبوده و به دیگران سرایت نمی کند. متخصصان طب سنتی معتقدند اگزما بر اثر اختلالات کبدی ایجاد می شود که در این زمینه مصرف بیش از حد فست فودها و تغذیه نادرست یکی از عوامل ایجاد اختلالات کبدی است. میزان خواب و استراحت و سبک زندگی نیز در این اختلالات موثر است. زیاده روی در مصرف گوشت گوساله و فرآورده های آن، کنسروها، مواد نگهدارنده و گوشت های کهنه نیز همگی می توانند باعث تشدید اگزما شوند. در مقابل، میوه ها و سبزیجات، غذاهای تازه و آش هایی مانند&nbsp; آش جو و آلو که هضم آسانی دارند به درمان اگزما کمک می کنند. استفاده از روغن های طبیعی مانند روغن بادام شیرین، روغن زیتون و روغن نارگیل نیز برای رفع خشکی پوست و اگزما مفید است. لازم به ذکر است که آلودگی هوا، دود سیگار و قلیان، دفعات عود اگزما را افزایش می دهند. درمان اگزما از دیدگاه طب سنتی بر اساس طب سنتی، اگزما دو نوع است: سرد (سودایی) که با خوردن سردی ها و همچنین گرمی ها تشدید می شود و گرم (صفراوی) که با خوردن گرمی ها تشدید می شود.  آب هرچه داغ تر باشد، چربی پوست را بیشتر از بین می برد. آب سرد نیز خشکی پوست را افزایش می دهد. بنابراین آب ولرم بهترین گزینه برای پوست های مستعد اگزماست برای درمان اگزمای سرد خوردن سرکه انگبین زرشکی (دو واحد عرق نعناع + دو واحد عسل+ یک واحد آب زرشک طبیعی) در تابستان دو وعده و در زمستان یک وعده توصیه می شود. برای درمان اگزمای گرم نیز خوردن سرکه انگبین معمولی (دو واحد عرق نعناع + دو واحد عسل + یک واحد سرکه) به مدت 40 روز و سپس حجامت توصیه می شود. به طور کلی مصرف یک لیوان آب سیب همراه با یک قاشق خاکشیر قبل از غذا و همچنین چای نعناع، بابونه و سنبل الطیب به پیشگیری از اگزما کمک می کند. استفاده موضعی از آلوئه ورای له شده روی محل اگزما نیز می تواند خارش و خشکی آن را کاهش دهد. همچنین می توانید در یک لیوان آب جوش یک قاشق غذاخوری بلغور جو بریزید و بگذارید برای مدت نیم ساعت دم بکشد سپس آن را صاف کنید و با استفاده از پنبه روی ضایعه بمالید.   اگزما انواعی دارد اگزما نوعی خشکی شدید پوست است که بعضی از انواع آن مثل «اگزمای آتوپیک» زمینه ژنتیک و ارثی دارد. در بعضی از موارد نیز اکتسابی است و به دلیل زیاده روی در شست وشو با صابون و مواد شوینده ایجاد می شود.  این بیماری در حالت های خیلی خفیف فقط به شکل یک خشکی پوست است، اما در موارد خیلی شدید می تواند به صورت ترک، پوسته پوسته شدن و خارش شدید ظاهر شود. در این صورت با خاراندن محل خشکی حتی ممکن است عفونت روی آن ایجاد شود. در فصول سرد چون رطوبت هوا کاهش پیدا می کند پوست زودتر خشک شده و اگزما بیشتر می شود اگزمای آتوپیک معمولا به صورت قرینه ایجاد می شود؛ برای مثال پشت هر دو دست یا روی هر دو گونه ممکن است ظاهر شود. این بیماری اغلب از دوران کودکی فرد را گرفتار کرده و هر چند وقت یک بار عود می کند. در واقع افراد مبتلا به این بیماری از زمان کودکی پوست خیلی خشکی دارند و صورت و گونه های شان قرمز و پوسته پوسته است. خبر خوب اینکه معمولا با افزایش سن و رسیدن به سن بلوغ، چربی پوست افزایش پیدا می کند و اگزما بهبود نسبی پیدا می کند. در فصول سرد نیز چون رطوبت هوا کاهش پیدا می کند پوست زودتر خشک شده و اگزما بیشتر می شود. در واقع هر چیزی که پوست را خشک کند، مثل آب و صابون، مواد شوینده، نور آفتاب و. . . اگزما را تشدید می کند. در مقابل آن هر عاملی که چربی پوست را افزایش دهد، مثل کرم های مرطوب کننده و دستگاه بخور، اگزما را بهبود می بخشد. جالب است بدانید استرس های روحی نیز باعث افزایش عود اگزما می شوند. 7 نکته برای پیشگیری از&nbsp; اگزما اگرچه نمی توان اگزما را به طور کامل درمان کرد، اما با چند راهکار ساده می توان از پیشرفت آن جلوگیری و دوره بهبودش را کوتاه کرد. اگر پس از رعایت این چند نکته باز هم محل بروز اگزما روی پوست تان خارش دارد و قرمز باقی ماند، باید هرچه سریع تر به پزشک متخصص پوست مراجعه کنید. 1- هرچه دفعات&nbsp; شستشوی پوست با آب و صابون را کمتر کنید، میزان عود و تشدید اگزما نیز کمتر می شود. علاوه بر این باید از مصرف صابون های معمولی خودداری کرد و به جای آن از پن های مخصوص پوست حساس استفاده نمود. در فصول سرد سال، یک دستگاه بخور سرد را هر سه ساعت یک بار برای یک ساعت و نیم روشن بگذارید تا هوای اتاق کاملا مرطوب شود 2- آب هر چه داغ تر باشد، چربی پوست را بیشتر از بین می برد. در مقابل، آب خیلی سرد نیز خشکی پوست را افزایش می دهد.&nbsp;بنابراین آب ولرم بهترین گزینه برای پوست های مستعد اگزماست. 3- کرم های مرطوب کننده بدون عطر بهترین دوست شما هستند. خوشبختانه امروزه کرم های زیادی برای پوست های مستعد اگزما تولید شده اند که می توانید با مراجعه به داروخانه آنها را تهیه کنید. 4- داروهای کورتون دار نقش اصلی را در درمان اگزما ایفا می کنند. بهترین ترکیب مخلوطی از هیدروکورتیزون یک درصد و اوسرین است. هر زمان که دچار خارش و قرمزی شدید، لایه ای نازک از این پماد را روی ناحیه مورد نظر بمالید. 5- اگر زمینه آلرژی و اگزما دارید، باید مصرف خوراکی هایی مثل فلفل، ادویه، سوسیس، کالباس، شکلات، موز، توت فرنگی، آجیل، تخم مرغ، بادام زمینی و دیگر مواد غذایی محرک را کاهش دهید. 6- رطوبت هوا در فصول سرد سال کاهش پیدا می کند. پس یک دستگاه بخور سرد بخرید و هر سه ساعت یک بار، آن را برای یک ساعت و نیم روشن بگذارید تا هوای اتاق کاملا مرطوب شود. 7- میزان مصرف داروهای موضعی کورتون دار بستگی به شدت اگزما دارد. اگر خشکی خیلی شدید باشد باید برای حدود یک هفته روزی دو تا سه بار از این داروها استفاده شود، اما اگر خفیف باشد روزی یک بار کفایت می کند. اگر هم اگزما مزمن باشد دوره مصرف دارو طولانی تر خواهد شد. البته باید در نظر داشته باشید که زیاده روی در مصرف داروهای کورتون دار می تواند باعث نازک و شکننده شدن پوست و همچنین افزایش موهای زائد شود.
   
منابع: 
فارس 
مجله زندگی ایده آل - ستاره محمد

 