راه تعالی ادبیات عاشورایی
 &nbsp;سید علی شجاعی می گوید: ادبیات آیینی و بالاخص ادبیات عاشورایی، سیر صعودی، كمال گرا و رشدیافته را طی كرده و می كند. بخش ادبیات تبیان &nbsp;   &nbsp; سید علی شجاعی می گوید: در پنجاه سال اخیر، ادبیات عاشورایی راه تعالی را پیش گرفته و مسیر قله را شناخته و در آن گام زده، اگر چه با فراز و فرود و اگرچه به آرامی و شتاب و اگرچه سخت و آسان. &nbsp;سید علی شجاعی در پاسخ به سوالی درباره علت نزولی بودن سیر تولیدات ادبی با مضامین عاشورایی در سال های اخیر اظهار داشت: باور من شاید برخلاف نظر بسیاری و شاید هم موافق نظر دیگرانی باشد؛ اما به هر صورت، به زعم من، ادبیات آیینی و بالاخص ادبیات عاشورایی، سیر صعودی، كمال گرا و رشدیافته را طی كرده و می كند. یعنی لااقل در پنجاه سال اخیر، این جنس ادبیات راه تعالی پیش گرفته و مسیر قله را شناخته و در آن گام زده، اگرچه با فراز و فرود و اگرچه به آرامی و شتاب و اگرچه سخت و آسان.
&nbsp;
وی ادامه داد: این تعالی طلبی و تعالی روی، از چند وجه است. اول اینكه ادبیات مدرن، به معنای عامش، به ادبیات فارسی كم كم راه پیدا كرده، و تاثیرش كمی شناخته شده و به كارگیری اش جدی تر شده و لزومش باور شده. پس نفس ورود شناخت و استفاده از فرم های جدید، كما اینكه همه ادبیات ما را بالا كشیده، ادبیات آیینی ما را هم خواندنی تر كرده است.
&nbsp;
شجاعی ادامه داد: مسئله دوم توجه ویژه تری كه در همه دنیا، و ایران هم، به خواست و نیاز و علایق مخاطبان شده و می شود، سبب شده كه ما هم بر اساس نیاز نسل های جدید برای بازبیان وقایع تاریخی و دینی مان، به سراغ مدیا و قاب های جدید برویم و ادبیات آیینی شكوفا و مدرن هم از این مسئله مستثنا نیست.
&nbsp;
شجاعی افزود: مسئله سوم بازخورد منفی مخاطبان از مضامین بی سند است كه راه بری نویسندگان به پژوهش هایی عمیق تر و دقیق تر و مستندتر و در نتیجه آن آثاری پر مغزتر و جان دارتر باز كرده است و مسئله چهارم نشر همه جانبه آثار در شكل های گوناگون و احساس نیاز جدی برای مضامین و فرم های خلاقانه و بدیع برای دیده شدن های تازه و نو است.
&nbsp;
این نویسنده تصریح كرد: این موارد و بسیاری از این دست، اگر چه گواه مسیر رو به قله ادبیات آیینی و عاشورایی است و اما قطعا نافی این معنا نیست كه تا قله راه بسیار است و اینجا كه ماییم، به زمین نزدیك تر است تا آسمان و راه بسیار در پیش و اندك آمده است. اما نفس دیدن قله و هدف گذاری برایش، مبارك است و امید بخش است.    منبع: حوزه هنری
