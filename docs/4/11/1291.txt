ظلم هایی که در حق گوش هایتان می کنید
 &nbsp;شما از گوش هایتان بسیار کم مراقبت می کنید، حتی ممکن است هرگز آن ها را تمیز نکنید. در این مطلب تعدادی از اشتباهاتی را که در مورد گوش هایتان مرتکب می شوید، بیان می کنیم. زینب حکیمی - بخش سلامت تبیان   فرو کردن گوش پاک کن به داخل گوش از گوش پاک کن برای جمع آوری جرم های بیرونی گوش تان استفاده کنید و آن را در داخل گوش تان فرو نبرید و همه موم موجود در گوش تان را جمع نکنید. به یاد داشته باشید که موم، خواص ضدباکتری دارد و از عفونت گوش جلوگیری می کند. مردم فکر می کنند که علت خارش گوش هایشان جمع شدن زیاد موم است، در حالی که علت آن کم شدن موم&nbsp; موجود در گوش و خشک شدن کانال گوش است.  استفاده از گوش پاک کن های شمعی محققان اثربخشی این شمع ها را در بیرون کشیدن جرم گوش بررسی کرده اند، اما برای این قضیه هیچ مدرک ثابتی نیافته اند.  فرو کردن انگشت در گوش کار اشتباهی است، زیرا میکروب های زیادی روی ناخن وجود دارد که باعث عفونت می شوند از طرف دیگر این شمع ها قطعا می تواند آسیب هایی نظیر سوختگی و آسیب به پرده گوش را همراه داشته باشد. انفجار موسیقی از طریق هدفون تان کشور آمریکا از جمله کشورهایی است که&nbsp; تقریبا 15 درصد افراد بین 20 تا 69 سال در معرض صدای بلند و از دست دادن شنوایی شان هستند. گوش دادن به موسیقی از طریق گوشی می تواند علت عمده ی آن باشد.
یک قانون کلی می گوید اگر صدای موسیقی شما را افراد اطراف تان بشنوند، یعنی میزان صدای موسیقی شما بالاست.   فرو کردن مدام انگشت در گوش تان فرو کردن انگشت در گوش کار اشتباهی است، زیرا میکروب های زیادی روی ناخن شما وجود دارد که باعث عفونت می شوند، به خصوص اگر شما دچار دیابت یا پیش دیابت باشید، بیشتر در معرض ابتلا به عفونت هستید.  دیابت به رگ های خونی کوچک بدن و همچنین به جریان خون در گوش لطمه می زند. بنابراین مواد موجود در خون شما که بدن تان به طور طبیعی تولید می کند، برای مبارزه با عفونت گوش بسیار موثر است. سوراخ کردن گوش توسط خودتان شما خاطره سوراخ کردن گوش تان توسط مادرتان را به یاد می آورید، اما این نوستالژی و استفاده از سوزن جهت سوراخ کردن گوش را کنار بگذارید. این کار اغلب موجب عفونت گوش تان می شود. بهتر است برای انجام این کار به درمانگاه و شخصی که ابزار مناسب برای سوراخ کردن گوش را دارد مراجعه کنید. مراجعه نکردن به پزشک موقع درد گوش و یا کاهش شنوایی از دست دادن شنوایی همانند از دست دادن موهایتان است، یعنی آنچه که شما از دست می دهید، برای همیشه از دست می رود. همه ی ما تجربه ی شنیدن صدایی زنگ مانند در گوش مان را داشته ایم که اگر به صورت مداوم برای شما اتفاق بیفتد، باید به پزشک مراجعه کنید. دلیل دیگری که مراجعه به پزشک را لازم می کند، گوش درد است. البته همه ی گوش دردها مربوط به مشکل گوش نمی تواند باشد. فک، دندان و قسمتی از گلو با گوش اعصاب مشترک دارند، برای مثال سرطان گلو می تواند با درد گوش هم آشکار شود. بنابراین اگر درد گوش شما یک روز یا بیشتر طول کشید، باید به پزشک مراجعه کنید . فرو کردن هر شیئی در گوش تان بعضی از افراد علاقه زیادی به خارش حفره های گوش شان با گیره کاغذ، سر خودکار و چیزهای دیگر دارند. این کار موجب کاهش جرم گوش و در نهایت درد و عفونت گوش می شود.
  