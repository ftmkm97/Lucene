کتاب «نمادهای حماسی دفاع مقدس» رونمایی شد
 کتاب «نمادهای حماسی دفاع مقدس» نوشته زهرا یزدانی در کتابخانه عمومی شهید دستغیب رونمایی شد. بخش کتاب و کتاب خوانی تبیان    &nbsp;به نقل از روابط عمومی اداره کل کتابخانه های عمومی استان تهران، آیین رونمایی از کتاب «نمادهای حماسی دفاع مقدس» نوشته زهرا یزدانی به همت غزاله خباز مسئول کتابخانه شهید دستغیب شهر تهران با حضور نویسنده اثر و جمعی از نویسندگان و راویان هشت سال دفاع مقدس همچون امیر سرتیپ محمدمسعود بهمنی، مهدی شیرالی، حجت الله محمدی، شقایق میرزایی عضو شورای شهر ورامین و کارشناسان اداره کل عصر دیروز یکشنبه ۴ مهر در سالن کتابخانه عمومی شهید دستغیب برگزار شد. غزاله خباز هدف از برگزاری این مراسم را ترویج فرهنگ ایثار، جهاد، شهادت و انتقال مفاهیم ارزشمند هشت سال دفاع مقدس به نسل های حاضر و آینده عنوان کرد و گفت:از اوایل سال که به تقویم نگاه می کردم دوست داشتم به منظور تبیین حماسه های ماندگار هشت سال دفاع مقدس و نقش ارزشمند رزمندگان اقدامی انجام دهم و خدا را شکر می کنم که با همکاری اداره کل کتابخانه های عمومی استان تهران این امر مهم امروز به سرانجام رسید و من نیز رسالتم را در قبال این شهدا و خانواده آنها انجام دادم. میهمان ویژه این مراسم امیر سرتیپ محمد مسعود بهمنی از فرماندگان غرب کشور در هشت سال دقاع مقدس، جانباز، نویسنده دفاع مقدس و مولف ۱۷ عنوان کتاب بود. وی شهدا، جانبازان و رزمندگان&nbsp; را اسطورهای تاریخ ایران عنوان کرد و گفت: در تاریخ هر کشوری اسطوره ها مسیر تاریخ را تغییر داده و ماندگار شدند وهمچنین شهدا، جانبازان و رزمندگان کشورمان به واقع قهرمانان ملی بوده و نباید فراموش شوند. وی با اشاره به تاکیدات مقام معظم رهبری بر مقابله با جنگ نرم، افزود: دشمن درصدد تغییر باورها، نگرش و رفتارهای ما است و با راه اندازی هجمه ای از تبلیغات منفی بنیان و نهاد خانواده ها و اعتقادات ما را نشانه گرفته که باید ایستادگی کنیم. نویسنده کتاب «مقاومت شرهانی» در ادامه سخنانش درباره این اثر خود که به چاپ چهارم رسیده است، گفت: این کتاب مجموعه خاطرات خود از هشت سال حضور در جبهه‌های دفاع مقدس با متجاوزان دشمن بعثی است که دراین دوران زخمی و مصدوم شیمیایی شدم. در ادامه این مراسم زهرا یزدانی نویسنده کتاب «نمادهای حماسی دفاع مقدس» ضمن تشکر از اداره کل و مسئول کتابخانه عمومی شهید دستغیب هدف از نگارش این اثر را رساندن ارادت خالصانه خود به خانواده شهدا و ایثارگران عنوان کرد و به معرفی اثرش پرداخت و گفت: در این کتاب تمام تلاش ام را کرده ام تا رابطه نمادهای حسی و دفاع مقدس را کالبدشکافی کنم و با بررسی شعرهای دفاع مقدس، نمادهای حماسی را جلوه‌ای ویژه ببخشم. وی افزود: این اثر می تواند مرجعی برای تحقیقات آینده شعر و ادبیات دفاع مقدس باشد چرا که برای نگارش این اثر ۱۴۱ کتاب&nbsp; از شعرای معاصر را مطالعه کردم و با بررسی اشعار جمعی از شعرای دفاع مقدس و ارائه نمونه‌های متعدد از آنها به این نتیجه رسیدم که &nbsp;نمادهای حماسی بخشی اثرگذار از ادبیات و گفتمان دفاع مقدس است. &nbsp;یزدانی تصریح کرد: وطن و وطن‌پرستی، جوانمردی، ایثار و ازخودگذشتگی، شجاعت و دلاوری، شهید و شهادت، خاک و خون، لاله سرخ، پهلوانی و قهرمانی ازجمله نمادهای حماسی است که بر دفاع مقدس اثر گذاشت &nbsp;و من تمام تلاش ام را کردم تا این نمادها در کتاب به بهترین شکل بیان شود. در پایان این برنامه از کتاب مذکور رونمایی به عمل آمد.     منبع:خبرگزاری مهر 

