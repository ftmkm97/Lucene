حمایت فراه از توافق دولت با حزب اسلامی
 ولایت فراه، در غرب افغانستان حمایت خود را از امضای تفاهمنامه صلح بین دولت و حزب اسلامی به رهبری گلبدین حکمتیار اعلام کرد. بخش سیاست تبیان     شهروندان ولایت فراه در غرب افغانستان حمایت خود را از امضای تفاهمنامه صلح بین دولت و حزب اسلامی به رهبری گلبدین حکمتیار اعلام کردند. 
محمد ناصر مهری، سخنگوی والی فراه می گوید: شهروندان فراه طی برگزاری مراسم با حضور محمد آصف ننگ، والی فراه از امضای تفاهمنامه دولت و حزب اسلامی پشتبیانی کردند.
مهری می افزاید: در این مراسم مسوولان امنیتی، روسای ادارات ملکی، بزرگان اقوام مختلف، جوانان، زنان و رسانه ها حضور داشتند و این تفاهمنامه را یک اقدام نیک خوانده اند.
شهروندان ولایت فراه می گویند: صلح آرزوی دیرینه مردم افغانستان است و دولت باید با هر گروه مخالف مسلحی که صلح می کند خوش آمدید، بگوید.
مردم فراه درحالی از امضای تفاهمنامه دولت با حزب اسلامی حمایت کردند که روز گذشته همزمان با امضای این تفاهنمامه ده ها تن در کابل دست به اعتراض زدند.
معترضان حزب اسلامی را دست پروده سی آی ای (سازمان استخبارات امریکا) خوانده و هشدار دادند، بخشیدن جنایتکاران جنگی برای حکومت افغانستان سنگین تمام خواهد شد.
در همین حال محمد آصف ننگر، والی فراه می گوید: مطابق ضرورت و به منظور کاهش بحران فعلی در افغانستان یکجا شدن حزب اسلامی با حکومت افغانستان گام بسیار بزرگ و ارزنده است.
ننگ ضمن بیان جهاد و مقاومت در روشنایی، از گلبدین حکمتیار رییس حزب اسلامی اظهار قدردانی کرده و از مخالفان دولت خواست تا با حکومت یکجا شوند.
در این مراسم احمد شاه رشیدی، رییس دفتر حزب اسلامی فراه، کبرا عظیمی به نماینده گی زنان، خیر محمد نورزی معاون شورای ولایتی و محمد اکرم عظیمی رییس دانشگاه غرجستان در رابطه به فواید و پیشرفت های صلح صحبت کردند.
آنان حمایت و پشتیبانی خود از امضاء تفاهمنامه بین حزت اسلامی و حکومت افغانستان را اعلام کردند.
منبع: خبرگزاری بخدی
