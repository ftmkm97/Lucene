پدر و پسر لباس رنگی پوشیدند
 «قصه های من و بابام» اثر مطرح اریش اُزِر برای نخستین بار رنگی شد. بخش کتاب و کتابخوانی تبیان &nbsp;   &nbsp; در شرایطی که «قصه های من و بابام» در ایران به چاپ پنجاهم&nbsp; رسیده، بر اساس توافق ناشر آلمانی (زودفرلاگ)، هم اکنون این کتاب در قالبی متفاوت به دست مخاطبان کودک و نوجوان و دوستداران آن رسیده است. بر اساس این خبر، «قصه های من و بابام» که نام اصلی آن «پدر و پسر » است برای نخستین بار بین سال های 1934 تا 1937 در 157 قسمت در یکی از مجلات&nbsp; برلین به چاپ رسید. این کتاب اوایل دهه 60 به ایران آمد و ایرج جهانشاهی با توجه به دانش پایه&nbsp; و نیازهای&nbsp; کودکان کشور اقدام به بازپرداخت و نوشتن داستان های این کتاب تصویری کرد. از آن سال تاکنون کتاب های «بابای خوب من»، «شوخی ها و مهربانی ها» و «لبخند ماه» از پرفروش ترین کتاب های کشور بوده اند. حالا تصاویر سیاه و سفید پدر و پسر جای خود را به تصاویر رنگی داده و 150 داستان از این دو قهرمان با چهره ای جدید به دست مخاطبان امروزی رسیده است. چیدمان این کتاب ها تغییر نکرده است و تنها تصاویر و جلد آن لباس رنگی به تن کرده اند. مدیر هنری و طراح گرافیک این اثر کیانوش غریب پور است. هرکدام از کتاب ها 10 صفحه دارند&nbsp; و قیمت هرکدام 14 هزار تومان است. علاقه مندان می توانند مجموعه کتاب «قصه های من و بابام» را به قیمت 42 هزارتومان از کتاب فروشی ها تهیه کنند.    منبع: ایسنا
