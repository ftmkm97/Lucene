جام جهانی فوتسال؛خداحافظی کاپیتان تیم ملی در کلمبیا
   دیدار رده بندی جام جهانی سال 2016 فوتسال بین تیم های پرتغال و ایران از ساعت 20:30 امروز شنبه به وقت ایران در شهر کالی کلمبیا برگزار می شود.  بخش ورزشی تبیان    دیدار فینال نیز ساعت 22:30 بین تیم های روسیه و آرژانتین برگزار می شود.
محمد کشاورز در دیدار مرحله نیمه نهایی برابر روسیه به شدت آسیب دید و از حضور در ادامه رقابت ها بازماند.
وی درچهار دوره از رقابت های جام جهانی (2004-2008-2012-2016)، شش دوره از رقابت های جام ملت های فوتسال آسیا (2004-2008-2009-2010-2012-2016)، دو دوره از بازی های المپیک آسیایی سالنی در سال های 2007 و 2014، سه دوره از مسابقات گرند پریکس برزیل حضور داشته و همچنین عنوان بهترین بازیکن سال آسیا را در سال 2001 و دوبار حضور در جمع 10 بازیکن برتر جهان را به خود اختصاص داده است.
 *ملی پوشان سالنی با پیراهن سفید برابر پرتغال نشست هماهنگی سرپرستان تیم های شرکت کننده در مرحله فینال و رده بندی درحالی برگزار شد که تیم ملی فوتسال ایران با پیراهن یک دست سفید و دروازه بان با پیراهن آبی به مصاف زرشکی پوشان پرتغال می رود.
همچنین در دیار فینال نیز تیم روسیه با پیراهن قرمز به مصاف تیم آرژانتین با پیراهن راه راه سفید و آبی خواهد رفت.   *آخرین تمرین ایران در شهر کالی برگزار شد تیم ملی فوتسال ایران همچنین به منظور آمادگی بیشتر برای حضور در مقابل پرتغال در دیدار رده بندی جام جهانی فوتسال کلمبیا آخرین تمرین خود را زیر نظر کادر فنی در شهر کالی و سالن اصلی مسابقات به مدت 60 دقیقه برگزار کرد.
  منبع : ایرنا
 