ارزش های برد پرسپولیس در اصفهان
 بازی پرسپولیس در فولادشهر برابر سپاهان، از هر نظر یک مسابقه خاص و ویژه برای سرخپوشان بود. شاگردان برانکو در این دیدار موفق به کسب یک پیروزی بسیار ارزشمند شدند؛ بردی که توانست آنها را هم امتیاز با تراکتورسازی صدرنشین، در کورس قهرمانی نگه دارد. همه شیرینی های این پیروزی، اما به همین مقدار خلاصه نمی شود.
 &nbsp; بخش ورزشی تبیان    ارزش های یک پیروزی اگر قرار باشد جنبه های فرعی و مهم این برد را به صورت تیتروار خلاصه کنیم، نکات فراوانی را باید مورد اشاره قرار بدهیم؛ مثل اینکه پرسپولیس در این بازی پس از 13سال موفق به برتری مقابل سپاهان در اصفهان شد. آخرین باری که قرمزها به چنین پیروزی دست یافتند، به برد دو بر یک آنها با گلزنی افشین پیروانی و پژمان جمشیدی برمی گردد؛ بازیکنانی که هر کدام مدت ها است بازنشسته شده اند. به علاوه این اولین پیروزی برانکو در ورزشگاه سخت فولادشهر بود. سرمربی سرخ ها پیش از این شایستگی کسب حداقل یک پیروزی در این استادیوم را داشت، اما به دلایل مختلف این اتفاق رخ نداد.
برانکو هفته هفتم فصل گذشته طلسم 14ساله پیروز نشدن پرسپولیس در خانه تراکتورسازی را شکست و هفته هفتم امسال به طلسم 13ساله نبردن در زمین سپاهان خاتمه داد. به علاوه این بازی، نخستین مسابقه ای بود که پرسپولیس در فصل جاری در آن بیش از یک گل می زد. در این بازی اولین پاس گل امید عالیشاه صادر شد و مهدی طارمی هم برای نخستین بار «دبل» کرد. بیخود نبود که شادی پروفسور و بچه هایش در پایان بازی آنقدر مفصل بود و دقایق طولانی به درازا کشید. پرسپولیس مسابقه بزرگی را برد که از جهات مختلف برای این تیم حکم «اعاده حیثیت» را داشت. خیلی ها منتظر بودند سرخپوشان دربی تهران را با یک برد قاطعانه پشت سر بگذارند و بعد از ناکامی در رسیدن به این هدف، برانکو تا حدود زیادی تحت فشار قرار گرفت. با این وجود پیروزی بر سپاهان، مربی کروات و تیمش را از چاله بیرون آورد.
خیلی ها پرسپولیس را متهم می کردند به اینکه جذابیت فصل گذشته را ندارد، اما دست کم این بازی نشان داد قرمزها همچنان از پتانسیل بالایی برای قدرت نمایی و ارائه بازی زیبا برخوردار هستند. یادمان باشد پرسپولیس در فاصله دو تعطیلات لیگ، از سه بازی بسیار دشوار 5 امتیاز گرفت و به هیچ کدام از رقبای مستقیمش امتیاز کامل نداد. قرمزها حالا خیال شان جمع است که دربی را گذرانده اند و با تراکتور و سپاهان هم در خانه حریف مصاف داده اند. موعد بازگشت از تعطیلات، برای پرسپولیس برانکو باید فصل جمع آوری امتیازات باشد؛ جایی که اگر پای بچه های این تیم مقابل رقبایی مثل نفت تهران و آبادان، پدیده و سیاه جامگان مشهد و البته پیکان و ماشین سازی نلغزد، می توان پرسپولیس را مدعی اول قهرمانی نیم فصل به شمار آورد. &nbsp;تردیدهای برانکو سوت پایان این بازی اما گذشته از همه شیرینی هایش، برای برانکو و خیلی از هواداران پرسپولیس شروع تردیدهای زیادی هم بود. اتفاق مهم این بازی آن بود که رامین رضاییان باز هم به میدان نرفت، اما این بار حسین ماهینی بهتر از هر زمان دیگری ظاهر شد و با دو بار نجات دروازه، حداقل از حیث دفاعی حضورش در ارنج اصلی را توجیه کرد. حالا کسی نمی داند تکلیف رامین ملی پوش با آن کیفیت بالا چه خواهد بود. به علاوه در روزی که فرشاد احمدزاده&nbsp; ?بال مورد علاقه برانکو- به دلیل مصدومیت غایب بود، امیری و عالیشاه در دو طرف عملکرد موثری داشتند و علیپور و طارمی هم خاطره زوج ویرانگر پارسال را زنده کردند؛ به این ترتیب روشن نیست که آیا بازگشت احمدزاده و نیمکت نشینی یکی از این چهار نفر (مثلا علیپور) برای پرسپولیس مفید است یا نه. از همه اینها که بگذریم، بحث تعطیلات مجدد لیگ هم مطرح است. تیم برانکو پارسال هر زمان که لیگ تعطیل می شد، مدتی طول می کشید تا به شرایط کیفی مطلوب برسد. امسال هم همین اتفاق رخ داد و در جدال با تراکتورسازی و استقلال نتوانستیم شاهد پرسپولیس واقعی باشیم. حالا دوباره لیگ تعطیل خواهد شد و باید ببینیم روز 24مهر شاگردان برانکو با چه فرمی مقابل نفت تهران صف آرایی خواهند کرد.    منبع : گل 
ردیفتیمبازیبردمساویباختزدهخوردهتفاضلامتیاز1پرسپولیس تهران85301028+182تراکتورسازی تبریز84401248+163نفت تهران83321091+124پیکان تهران825110100115فولاد خوزستان8242871+106استقلال تهران8242880107استقلال خوزستان824213130108صنعت نفت آبادان824210100109سپاهان اصفهان8314792-1010ذوب آهن اصفهان82331091+911سیاه جامگان82337114-912سایپا البرز8152770813صبای قم8152682-814پدیده مشهد7142693-715ماشین سازی تبریز81346115-616گسترش فولاد تبریز7052242-5