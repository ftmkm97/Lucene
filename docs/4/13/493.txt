«کدام انتظار؛ انقلابی یا انحرافی؟!» منتشر شد
 دومین جلد از مجموعه «سبک زندگی انقلابی» است که به قلم محمدصادق شهبازی از سوی دفتر نشر معارف راهی بازار نشر شده است. بخش کتاب و کتابخوانی تبیان
  کتاب «کدام انتظار؛ انتظار انقلابی یا انحرافی؟!» دومین جلد از مجموعه «سبک زندگی انقلابی» است که به قلم محمدصادق شهبازی (پژوهشگر انقلاب اسلامی) از سوی دفتر نشر معارف راهی بازار نشر شده است. کتاب «کدام انتظار؛ انتظار انقلابی یا انحرافی؟!» با بازخوانی نگاه اسلام ناب، امام خمینی(ره) و رهبر معظم انقلاب به پدیده مهدویت و انتظار، خط و مرزهای آن را با جریان های انحرافی و اسلام آمریکایی تبیین کرده است. کتاب دو نمونه از این انحراف ها را ذیل محوریت دادن به نشانه های ظهور و بازخوانی مبانی فکری و عملی انجمن حجتیه بررسی و بخشی از نگاه ایجابی به انتظار را ذیل وظایف شیعیان کشورهای بیداری اسلامی تبیین کرده است. این کتاب از مقدمه و سه فصل تشکیل شده است: «نشانه ظهور محوری در تقابل با نگاه اسلام ناب به مهدویت»، «نماز صبحشان قضاست؛ بحثی در شناخت مبانی، تاریخچه و فعالیت های کنونی انجمن حجتیه» و «الگوی انتظار و تجربیات انقلاب اسلامی برای شیعیان کشورهای بیداری اسلامی». شهبازی در مقدمه کتاب می نویسد: «انتظار منجی» گذشته از آن که نقطه اشتراک همه حرکت های توحیدی و الهی است، نقطه ای چالشی است که در طول تاریخ، عاملِ حرکت ها، دسته بندی ها و اقدامات مختلفی شده است. اختلاف انگیزه ها و منافع مادی، برداشت های آغشته به انحراف، تحجّر، التقاء قدرت طلبی، شُهرت طلبی و نگاه عافیت طلبانه به دین و... موجب اختلافات، سوءاستفاده&nbsp; ها، تعابیر غلط و اقدامات انحرافی از این مفهوم فطری شده است. در نگاه اسلام ناب محمدی(ص)، انتظار یک عمل و نه یک حالت است؛ چرا که پیامبر اکرم(ص) فرمودند: «برترین اعمال امت من، انتظار فرج است.» مبتنی بر این نگاه، انتظار فرج، آمادگی و تلاش برای اجرای احکام اسلام و همراهی با امام عصر(عج) است. در برابر این نگاه اصیل، نگاه های انحرافی دیگری نیز به مرور زمان شکل گرفت. نگاه هایی که حاضر نبودند به&nbsp; تمامی این وظایف عمل کنند و از مسئولیت&nbsp; های اساسی در دوران غیبت، شانه خالی نمودند. مشاهده&nbsp; محوری، خواب محوری و ارتباط محوری یک نمونه این انحرافات است که راه را بر مدعیان دروغین نیز گشوده است. دینِ عافیت طلب، متحجّر و مخالف مبارزه&nbsp;&nbsp;&nbsp; که مهم ترین و معروف ترین نمونه اش در زمان ما، انجمن حجتیه است&nbsp;&nbsp;&nbsp; تقلیل انتظار به نشانه محوری و تطبیق نشانه های ظهور، آماده کردن خود برای نقش آفرینی در ظهور بدون پرداختن به وظایف امروز، تربیت یار در پَستو! و... نمونه هایی از این انحرافات هستند که هم درگذشته وجود داشته اند و هم در دوره ما نمونه هایی از آن ها قابل مشاهده است. این کتاب با توجه به این دغدغه&nbsp; ها و برای تبیین بعضی از انحرافات در عرصه انتظار و بیان مولفه&nbsp; ها و تفاوت&nbsp; های انتظار مبتنی بر اسلام ناب محمدی(ص) ارایه شده است. کتاب «کدام انتظار؛ انتظار انقلابی یا انحرافی؟!» در 84 صفحه، قطع رقعی و تیراژ 1000 نسخه و قیمت 3500 تومان عرضه شده است. مجموعه «سبک زندگی انقلابی»، سلسله کتبی است که به تبیین انقلابی گری در حوزه های مختلف زندگی پرداخته و خط و مرزهای آن را با نگاه های رقیب و معارض اسلام ناب بازخوانی می کند. دفتر نشر معارف به زودی مجلد دیگری از این مجموعه را با عنوان «خودسازی و جامعه سازی» از محمدصادق شهبازی منتشر خواهد کرد. این ناشر پیش از این، کتاب «تشکل دهه پیشرفت» را از این مولف منتشر کرده که به شیوه حضور فکری و مطالباتی مجموعه های دانشجویی در مسائل کشور پرداخته است. نشر معارف دو کتاب «انسان انقلاب اسلامی» (دوجلد) و «نفوذ و استکبار» را نیز از این نویسنده و پژوهشگر انقلاب اسلامی در دست انتشار دارد.    منبع: حلقه وصل
