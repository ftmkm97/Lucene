9 دلیل پرکاری روده ها و اسهال
 پرکار شدن روده ها و بیرون روی به اندازه یبوست و شاید بیش از آن آزاردهنده باشد. معمولا اکثر مردم دلیل اصلی اسهال و بیرون روی را مصرف غذای فاسد می دانند. اما واقعیت این است که دلایل دیگری که جدی تر هستند و نیاز به درمان دارند نیز در بروز این مشکل دخالت دارند. بیماری های مربوط به روده ها، عملکرد نادرست تیروئید، عوارض جانبی برخی داروها و غیره جزو این عوامل هستند. در ادامه در خصوص عواملی که روده ها را پرکار می کنند بیشتر صحبت می کنیم. فاطمه حلوایی- بخش سلامت تبیان   داروها اکثر داروها باعث حساس و آسیب پذیر شدن فلور روده (باکتری های مفید ساکن روده) می شوند. آنتی بیوتیک ها باعث نابودی فلور طبیعی روده شده و مسیر عبور باکتری های بیماری زا را فراهم می کنند. به همین دلیل توصیه می شود که در کنار این داروها ، حتما از موادغذایی حاوی پروبیوتیک استفاده شود. اما این داروها تنها مقصر بروز مشکلات روده ای نیستند. منیزیم و داروهای سولفامید نیز جزو داروهای اسهال آور هستند. مشکلات تیروئید اگر اسهال مزمن (طولانی مدت) با کاهش وزن، تعریق در خواب شب و التهاب چشم همراه باشد، می تواند از علائم پرکاری تیروئید محسوب شود. در این حالت، غده تیروئید دچار اختلال شده و عملکردهای بدن سرعت می گیرند. این سرعت شامل عملکرد روده ها نیز می شود. در نتیجه عمل دفع با سرعت بیشتری انجام می شود و مدفوع به حالت مایع در می آید. در این صورت لازم است که به پزشک مراجعه کنید تا درمان های لازم را تجویز کند. زیاده روی در مصرف ملین ها داروهای ملین (برای رفع یبوست) باعث تحریک فعالیت روده ها می شوند تا عمل دفع راحت تر صورت بگیرد. مصرف این داروها ممکن است باعث بروز اسهال موقتی شوند. برای مقابله با مشکل کافیست مصرف ملین را قطع کنید. مواد غذایی مشکل زا درست است که شما برخی مواد غذایی را دوست دارید و نمی توانید از خوردنشان دل بکنید، اما ممکن است که بدن تان در اثر هضم برخی از این مواد غذایی دچار مشکل شود. در واقع بدن یک واکنش ایمنی در برابر پروتئین ماده غذایی نشان می دهد. در نتیجه حساسیت زیادی در ناحیه روده ها ایجاد شده و اغلب به اسهال حاد و مزمن ختم می شود.  بدن برخی افراد به سختی لاکتوز موجود در شیر را هضم می کنند و این مسئله اسهال ایجاد می کند البته بروز مشکلات دیگری مانند نفخ و گاز نیز با ادامه مصرف ماده غذایی حساسیت زا دور از ذهن نیست.  اگر مشاهده کردید که با مصرف یک نوع ماده غذایی دچار چنین واکنشی در روده ها شدید، در مصرف آن احتیاط کنید. بیماری کرون پنهان بیماری کرون یک بیماری التهابی مربوط به روده است. این بیماری بر حسب عوامل و شدت آن، باعث بروز اسهال و گاه اسهال خونی می شود که همیشه با سر و صدا همراه است. در حالت کلی این نوع اسهال به صورت حمله های ناگهانی و شدید بروز می کند که معمولا به حالت عادی بر می گردد. این مشکل هر بیماری را به مطب پزشک می کشاند و پزشک نیز با توجه به وضعیت جدی بیمار، متوجه بیماری کرون خواهد شد. البته این بیماری با انجام کولونوسکوپی تشخیص داده می شود.   انگل های روده ای با پیشرفت علم و تسهیل مسافرت، سفر انگل های روده ای نیز شدت گرفته است. برخی از این انگل ها از مواد غذایی ناشی می شوند و برخی دیگر به طور مستقیم در روده مستقر می شوند. در هر حال انگل های روده جزو عوامل بروز اسهال هستند.
 عدم تحمل شیر شیر در مواد غذایی زیادی مانند ماست، انواع سس ها، شیرینی جات و غیره وجود دارد. مشکل اینجاست که بدن برخی افراد به سختی لاکتوز موجود در شیر را هضم می کنند و این مسئله از عدم وجود آنزیم لازم برای هضم آن در بدن ناشی می شود. به این ترتیب بدن نسبت به این ترکیب ناشناخته واکنش نشان می دهد و اسهال ایجاد می کند.  امتحانات درسی، مرگ یکی از نزدیکان، سخنرانی در برابر یک جمعیت بزرگ و غیره جزو عواملی هستند که باعث تحریک اعصاب شده و استرس حاد ایجاد می کنند. این استرس در بین افراد حساس باعث بروز اسهال می شود معمولا افرادی که عادت به نوشیدن شیر ندارند و نیز کودکان دچار این مشکل می شوند.  معمولا قطع مصرف شیر باعث توقف اسهال می شود.  شما می توانید از مکمل های غذایی استفاده کنید تا کمبودی که باعث بروز عدم تحمل لاکتوز می شود، از بین برود. استرس و مشکلات روحی استرس عامل بروز بسیاری از مشکلات سلامتی است. این مسئله روحی یک عامل اصلی در بروز مشکلات مربوط به روده است. دو نوع استرس را باید از هم تفکیک کرد: استرس حاد امتحانات درسی، مرگ یکی از نزدیکان، سخنرانی در برابر یک جمعیت بزرگ و غیره جزو عواملی هستند که باعث تحریک اعصاب شده و استرس حاد ایجاد می کنند. این استرس در بین افراد حساس باعث بروز اسهال می شود. در این شرایط غدد فوق کلیوی ترکیبات سمی ایجاد می کنند که باعث ایجاد اختلال در مغز می شود. حتما می دانید که مغز به شکم وصل است. در نتیجه روده ها تحریک می شوند و آب ترکیب شده با مدفوع باعث بروز اسهال می شود. استرس مزمن استرس مزمن یا طولانی مدت، در اثر وجود میزان زیادی کورتیزول یا هورمون استرس بروز می کند. کورتیزول باعث بروز اسهال و یبوست می شود. برای درمان این مشکل مصرف پروبیوتیک ها به همراه ویتامین D می تواند کارساز باشد. مسمومیت غذایی، بخصوص در مسافرت شناخته ترین عامل اسهال که بخصوص در مسافرت بروز می کند، مسمومیت غذایی است. یادتان باشد در سفر به شهرها و کشورهای دیگر، شما به خوبی رستوران ها را نمی شناسید و از کیفیت غذا و بهداشت آنها خبر ندارید. بنابراین غذا خوردن در این مناطق می تواند به مسمومیت غذایی شما ختم شود. آلودگی موادغذایی به باکتری ها یا ویروس ها باعث حساس شدن سیستم گوارشی می شود. بنابراین لازم است در انتخاب غذایتان دقت کنید.
   
 