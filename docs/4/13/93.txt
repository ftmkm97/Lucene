سالگرد نخبه مدافع حرم
 مراسم گرامیداشت شهید مدافع حرم «امین کریمی» روز پنجشنبه بیست و نهم مهرماه در مسجد شهدا شهرک شهید محلاتی تهران برگزار می شود.اولین سالگرد شهادت مدافع حرم «امین کریمی» روز پنجشنبه بیست و نهم مهرماه ساعت 14:30 در مسجد شهدا واقع در تهران، لویزان، شهرک شهید محلاتی برگزار می شود. فرآوری: صادق جعفری-بخش فرهنگ پایداری تبیان   این مراسم با حضور خانواده معزز شهید والامقام و مدیحه سرایی ذاکرین اهل بیت (ع) برگزار خواهد شد. شهید مدافع حرم «امین کریمی» روز پنجشنبه 30 مهر سال 94 در راه دفاع از حرم مطهر حضرت زینب (س) و در ایام تاسوعا و عاشورای حسینی به دست تروریست های تکفیری در کشور سوریه به فیض عظیم شهادت نائل آمد.
شهید «امین کریمی چنبلو»، نخبه مدافع حرمی که اصالتاً مراغه ای است و ساکن تهران. متولد یکم فروردین سال 65 و فارغ التحصیل رشته کامپیوتر و دانشجوی کارشناسی الکترونیک و ورزشکار حرفه ای در 4 رشته ورزشی. بیدارم مادر شهید می گوید: زمانی که در معراج شهدا چهره آرام او را دیدم که خوابیده، او را بوسیدم. یک هفته بعد خواب امین را دیدم که گفت «مامان من که خواب نبودم. وقتی من را بوسیدی تو را نگاه می کردم.» خیلی وقت ها چشمم را که می بندم و باز می کنم امین را پیشرویم می بینم.
وقتی روضه امام حسین (ع) و حضرت زینب (س) را گوش می دهم، داغ فرزندم را فراموش می کنم. روزی بر سر مزارش روضه می خواندم که صدای امین را از پشت سرم شنیدم که گفت: «مامان». پشت سرم را نگاه کردم. هیچ کس در گلزار نبود. امین برای من زنده است. 
زندگی کوتاه عاشقانه «زهرا حسنوند» متولد 1370، 24 ساله، دانشجوی کارشناسی ارشد فقه و حقوق، اصالتاً لر و خرم آبادی زندگی شیرین و دوست داشتنی ای که عمر ظاهری آن تنها 2 سال و 8 ماه بود را با شهید تجربه کرده است، وی درباره شخصیت همسر شهیدش می گوید: امین واقعاً به طرف مقابل خیلی بها می داد. قبل از اینکه کاملاً بشناسمش، فکر می کردم آدم نظامی پاسدار، با این همه غرور، افتخارات و تخصص در رشته های ورزشی چیزی از زن ها نمی داند! اصلاً زمانی نداشته که بین این همه زمختی به زن و زندگی فکر کند؛ اما گفت «زندگی شخصی و زناشویی و رابطه ام با همسرم برایم خیلی مهم است! مطالعات زیادی هم در این زمینه داشته ام و مقالاتی هم نوشته ام.»
واقعاً بهت زده شده بودم... با خودم می گفتم آدمی به این سن و سال چگونه این همه اطلاعات دارد. انگار می دانست چگونه باید دل یک زن را به دست بیاورد... زیبای من خدانگهدار بسمه تعالی
به نام خالق هر چه عشق، به نام خالق هر چه زیبایی، به نام خالق هر چه هست و نیست ...
می توانید عاشقانه های زندگی این شهید و همسرش را در فضای مجازی بخوانید.

سلام علیکم،
و اما بعد، بنده حقیر امین کریمی فرزند الیاس، چنین وصیت می کنم،
بارالها، ببخش مرا که تو رحمانی و رحیم.
همسر مهربانم (زهرا) حلالم کن، نتوانستم تو را خوشبخت کنم، فقط برایت رنج بودم.
پدر و مادر عزیزم، ببخشید مرا، نتوانستم فرزند لایقی برای شما باشم.
پدر و مادر عزیزم (حاج آقا و حاج خانم)، داماد و پسر لایق و مهربانی نبودم، حلالم کنید.
و در آخر،
از تمامی عزیزانی که نسبت به بنده حقیر لطف کرده اند، خواهر، برادر عزیزم حلالیت می طلبم و خواهش می کنم و باز خواهش می کنم که خود را اسیر غم نکنند. لطف و تدبیر خداوند چنین بود.
همسر مهربان و عزیزم، ای دل آرام هستی من، ای زیباترین ترانه? زندگی من، ای نازنین،
از شما خواهش می کنم که باقی عمر گران قدر خود را به تحصیل علم و ادامه زیبای زندگی بپردازی. (من از شما راضی هستم)، زیبای من خدانگهدارت باد.
بنده حقیر
امین کریمی
1394/6/14    منابع: دفاع پرس/فارس/ابروباد 
