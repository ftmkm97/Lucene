«نذر کتاب» در محرم و صفر
 سیزدهمین مرحله طرح «نذر کتاب» در محرم و صفر برگزار می شود. بخش کتاب و کتابخوانی تبیان &nbsp;   

مدیر انتشارات هزاره ققنوس و بانی طرح «نذر كتاب» از اجرای سیزدهمین مرحله این طرح در ماه های محرم و صفر امسال خبر داد و گفت: این طرح در راستای تأمین کتب مدارس و مساجد کشور انجام می شود.
رضا حاجی آبادی، بانی طرح نذر کتاب گفت: دوازدهم مهرماه، مصادف با اول محرم 1438 هجری قمری است که با توجه به همزمانی آن با آغاز سال تحصیلی تصمیم داریم، این دوره را با رویکرد تأمین کتاب برای کتابخانه های مدارس و مساجد سراسر کشور برگزار کنیم.
وی با اشاره به جذب نزدیک به 2 هزار خیّر فرهنگی در طول اجرای یازده مرحله از نذر کتاب افزود: همانند دوره های گذشته هدف از اجرای طرح نذر کتاب، ترویج کتاب و کتابخوانی است، نه اهدای رایگان کتاب و بر این اساس، طی 12 مرحله اجرای طرح نذر کتاب از سال 1388 تا اردیبهشت 1395 بیش از 53 هزار جلد کتاب نذری(با سرانه پشت جلد حداقل 120 هزار ریال) به ارزش ریالی حدود 6,5 میلیارد ریال به صورت نذر فرهنگی بین مردم و علاقه مندان توزیع شده است که بعد از خوانده شدن باید به دیگری و یا کتابخانه ها اهدا شود.
حاجی آبادی با بیان اینکه این طرح تا پایان ماه صفر در آذرماه امسال ادامه خواهد داشت، ادامه داد: خیرینی که در ایام محرم و صفر به تأمین غذای جسم عزاداران حسینی می پردازند، همانند سال های قبل بخش کوچکی از هزینه ها را صرف امور فرهنگی و نذر کتاب می کنند.
یادآور می شود، علاقه مندان به مشاركت در این امر خیر فرهنگی می توانند با ستاد نذر كتاب تماس بگیرند.
راه های ارتباط با ستاد نذر کتاب
1-ارسال کلمه «نذر» به شماره 0210000365
2-عضویت در کانال رسمی «نذر کتاب» در تلگرام https://telegram.me/nazrkatab
3-مراجعه به سایت نذر كتاب http://nazreketab.com
4-تماس با تلفن 88317832
5-عضویت در صفحه اینستاگرام انتشارات هزاره ققنوس    منبع: ایکنا
