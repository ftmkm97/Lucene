جزئیات حمایت مالی از زوجین نابارور
 در 24 مرکز دولتی و 38 مرکز خصوصی، حمایت های مالی از زوجین نابارور انجام می شود. بخش اجتماعی تبیان   سخنگوی وزارت بهداشت، از افزایش 4 درصدی بار مراجعات به بیمارستان های دولتی بعد از اجرای طرح تحول نظام سلامت خبر داد. دکتر ایرج حریرچی روز دوشنبه در نشست خبری به موضوع تقاضای القایی در افزایش بار مراجعات به مراکز درمانی اشاره کرد و گفت: در سال گذشته شاهد افزایش 4 درصدی بار مراجعات به بیمارستان های دانشگاهی و دولتی بودیم که ناشی از عوامل گوناگونی بوده است. وی در توضیح افزایش بار مراجعات مردم به بیمارستان ها بعد از طرح تحول سلامت، افزود: 1.2 درصد این افزایش مراجعات ناشی از رشد جمعیت بوده است. سه دهم درصد مربوط به افزایش جمعیت سالمند، یک تا 1.5 درصد این مراجعان از بیمارستان های خصوصی و تامین اجتماعی آمده اند و یک تا 1.5 درصد نیز ناشی از افزایش مراجعات بستری بوده است. حریرچی تاکید کرد: ما ثابت می کنیم که تقاضای القایی معنا داری بعد از اجرای طرح تحول سلامت رخ نداده است.  بر اساس ابلاغ وزارت بهداشت، 85 درصد هزینه های درمان ناباروی در مراکز دولتی را پرداخت می کنیم. ضمن اینکه برای درمان به روش IVF نیز یک میلیون و 700 هزار تومان تقبل می کنیم سخنگوی وزارت بهداشت افزود: تقاضای القایی در هر دو بخش بستری و سرپایی وجود دارد ولی ما سعی می کنیم بخش بستری را کنترل کنیم. وی در ادامه به موضوع ناباروری و هزینه های درمان آن اشاره کرد و گفت: بر اساس ابلاغ وزارت بهداشت، 85 درصد هزینه های درمان ناباروی در مراکز دولتی را پرداخت می کنیم. ضمن اینکه برای درمان به روش IVF نیز یک میلیون و 700 هزار تومان تقبل می کنیم. حریرچی با اشاره به اینکه در حدود 2 میلیون زوج نابارور در کشور وجود دارد، افزود: 35 درصد این افراد نیازمند درمان های پیشرفته هستند. از همین رو، در 24 مرکز دولتی و 38 مرکز خصوصی، حمایت های مالی از زوجین نابارور انجام می شود. سخنگوی وزارت بهداشت با تاکید بر اینکه این بخشنامه از سوی وزارت بهداشت به مراکز درمان ناباروری ابلاغ شده است، گفت: با بیمارستان های دارای مراکز درمان ناباروری که این بخشنامه را نادیده بگیرند، برخورد می کنیم.  سخنگوی وزارت بهداشت با تاکید بر اینکه این بخشنامه از سوی وزارت بهداشت به مراکز درمان ناباروری ابلاغ شده است، گفت: با بیمارستان های دارای مراکز درمان ناباروری که این بخشنامه را نادیده بگیرند، برخورد می کنیم وی در واکنش به استقبال سازمان تامین اجتماعی از پذیرش مدیریت بیمارستان های وزارت بهداشت، اظهارداشت: ما تمایل داریم بیمارستان های وزارت بهداشت را با تمام بودجه هایی که دارند به ارگان هایی که بتوانند این خدمات را با همین تعرفه ارائه دهند، تحویل دهیم. حریرچی افزود: البته در برنامه ششم توسعه نیز تکالیفی را ایجاد خواهیم کرد که بیمارستان ها را از وابستگی مستقیم وزارت بهداشت رها کنیم و به صورت ارگان های مستقل خدمت ارائه دهند. وی در ارتباط با وضعیت تشکیل کمیته پیشگیری از خطاهای درمانی در وزارت بهداشت، گفت: این کمیته متشکل از معاونان وزارتخانه تشکیل شده و در همین راستا وظایفی را برای معاونت های مختلف تدوین کرده است. سخنگوی وزارت بهداشت با بیان اینکه میزان شکایت روش اندازه گیری خطای درمانی نیست، افزود: برای راه اندازی این کمیته مطالعات در حال انجام است و گروه های مشترکی حتی با سازمان جهانی بهداشت تشکیل شده تا از تجربیات دیگر کشور ها نیز استفاده کنیم. امیدواریم در دوره باقیمانده از وزارت بهداشت بتوانیم اقدامات اساسی در این زمینه انجام دهیم.    منبع : مهر 
 