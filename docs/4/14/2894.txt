سفال های پیکاسو حراج می شود
 مجموعه ای از سفال های «پابلو پیکاسو» که به «ریچارد آتنبرو» بازیگر و کارگردان درگذشته متعلق است، به حراج گذاشته می شود. فرآوری: یاسمن پیشوایی- بخش هنری تبیان   اکثر ما پیکاسو را به عنوان یه نقاش می شناسیم اما واقعیت این است که این مرد خلاق و باهوش، در زمینه های دیگر هنری هم فعالیت کرده است که از آن جمله، به مجسمه سازی، اسمبلاژ، چاپ، کلاژ، طراحی پوستر، سفالگری و ... می توان اشاره کرد.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  جستجوگری پیکاسو باعث می شد در همه حال به دنبال شیوه ی جدیدی برای ارائه ی هنرش بوده و جسارتش در بکارگیری متریال های جدید و نو باعث خلق اثر جدیدی در محدوده ی آن متریال می گردید. برای مثال در وادی مجسمه سازی، قبل از پیکاسو، هنرمند دیگری به فکر استفاده از اجزای دوریختی ماشین و سرهم کردن این اجزا برای ایجاد یک حجم هنری نیفتاده بود. (این کار در اصطلاح، اسمبلاژ یا سرهم کردن نامیده می شود.)   در ادامه، وقتی این هنرمند ماجراجو و جسور علاقه مند به کار سفالگری می شود، با یادگیری فنون سفالگری و تلفیق روش های سنتی با ذهن خلاق خویش، شیوه ی جدیدی در استفاده از گل سفال و حتی شیوه ی پخت و لعاب زنی به وجود می آورد. این مجموعه سفال که شاید برترین مجموعه از میان سفال های «پیکاسو» در اختیار یک شخص باشد، طی پنج دهه توسط «ریچارد آتنبرو» بازیگر و کارگردان درگذشته سینما و تئانر و در جریان سفرهای خانوادگی آن ها از انگلیس به جنوب فرانسه جمع آوری شده است و حالا «مایکل آتنبرو» فرزند این سینماگر قصد دارد، این مجموعه را در یک حراجی به فروش برساند. در بیشتر آثار پیکاسو، در هر قالبی، چه نقاشی، چه طراحی، چه پوستر، و چه سفال ردپای شیوه ی شخصی وی را می توان تشخیص داد؛ به عبارت دیگر، پیکاسو نیازی به امضای اثر هنری خویش ندارد چرا که نوع خاص خطوط و جهان بینی او، مختص خود اوست. امروزه مجموعه سفالهای پاپلو پیکاسو، مانند دیگر آثار این هنرمند نابغه، در حراجی های هنری از اقبال بسیار چشمگیری برخوردار است؛ به زودی نیز یکی از این مجموعه سفال ها به فروش گذاشته خواهد شد. این مجموعه سفال&nbsp; که شاید برترین مجموعه از میان سفال های «پیکاسو» در اختیار یک شخص باشد، طی پنج دهه توسط «ریچارد آتنبرو» بازیگر و کارگردان درگذشته سینما و تئانر و در جریان سفرهای خانوادگی آن ها از انگلیس به جنوب فرانسه جمع آوری شده است و حالا «مایکل آتنبرو» فرزند این سینماگر قصد دارد، این مجموعه را در یک حراجی به فروش برساند.   ارزش این 67 قطعه سفال که قرار است از سوی حراجی «ساتبی» به فروش برسد به 1.5 میلیون پوند می رسد و یکی از سفال ها که طرح زنی روی آن نقش بسته است، به تنهایی بین 250 تا 350 هزار پوند ارزش دارد. همچنین پیش بینی می شود هشت بشقاب سفالی با تصاویری از گاوبازی به قیمت 30 تا 50 هزار پوند و 12 سفال بلند با نمای جغد ساخته سال 1969 نیز به قیمت 10 تا 15 هزار پوند به فروش برود.   «سورین نکرز» متخصص ارشد سفال های «پیکاسو» در حراجی ساتبی نیز این مجموعه را عالی ترین کلکسیون شخصی از سفال های «پیکاسو» معرفی کرد. این دوره حراجی «ساتبی» 22 نوامبر (دوم آذرماه 1395) برگزار می شود.    منابع: ایسنا/ کلام زنده