چک سفید آمریکا برای عربستان!
 سخنگوی شورای امنیت ملی آمریکا : درپی دریافت گزارش هایی مبنی برکشته شدن بیش از140نفردرحمله هوایی جنگنده های ائتلاف تحت امر عربستان در یمن، آمریکا بررسی فوری درباره روندحمایت از این ائتلاف را آغازکرد. بخش سیاست تبیان   'ند پرایس' گفت، گزارش های رسیده درباره حمله هوایی روز شنبه عربستان به مراسم عزاداری در یمن عمیقا موجب نگرانی و ناراحتی ما شد، حمله ای که ادامه مجموعه حملات نگران کننده ای است که غیرنظامیان یمن را هدف قرار می دهد.
پرایس افزود، همکاری امنیتی آمریکا با عربستان در حکم چک سفید امضا نیست ... با توجه به حادثه امروز و سایر حوادث اخیر ما بررسی فوری درباره حمایت از قبل کاهش یافته از ائتلاف تحت امر عربستان را شروع کردیم و آماده ایم تا به منظور همسویی بهتر با اصول، ارزش ها و منافع آمریکا، از جمله پایان فوری و همیشگی جنگ در یمن، حمایتمان را تعدیل و اصلاح کنیم.
برخی گزارش ها حاکیست، هواپیماهای ائتلاف تحت امر عربستان روز شنبه سالن محل برگزاری مراسم ختم پدر یکی از مقامات انصارالله را در صنعا هدف قرار دادند.
گفته می شود، در این مراسم بیش از 3 هزار یمنی حضور داشتند.
به گفته مقامات یمنی، جنگنده های ائتلاف در این حمله به طور عمدی چندین بار منطقه غیرنظامی را بمباران کردند و حتی در یکی از این بمباران ها، گروه های امدادی را هدف قرار دادند.
بیمارستان های صنعا به دلیل بمباران های مکرر عربستان با کمبود امکانات و تجهیزات مواجهند و همین امر باعث افزایش شمار تلفات حملات می شود.    منبع : خبرگزاری ایرنا  