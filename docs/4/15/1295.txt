ایرانی هایی که در جهان می میرند!
 کشته شدن یک ایرانی در ترکیه در حالی صورت می گیرد که از این گونه موارد در این سال ها بسیار یافت می شود و دریغ از یک پیگیری برای جلوگیری از اتفاقات مشابه که منجر به کشته شدن ایرانی ها می شود. اینکه چرا ایرانی ها در این نوع مکان ها در ترکیه حاضر می شوند خود بحث جدایی است که ریشه های آن را باید در مکان های دیگر جستجود کرد.  بخش سیاست تبیان   در سال های اخیر تمایل ایرانی ها برای سفر به کشورهایی چون تایلند، ارمنستان، ترکیه، دبی و... بسیار زیاد شده است، از این رو هر ساله آژانس های کشور رقابت شدیدی را برای برقراری تور به مقصد این کشور ها آغاز می کنند. هرگاه در برخی نقاط جهان حادثه ای رخ دهد همگان منتظرند ببیند که در میان قربانیان چند ایرانی وجود دارد. تقریبا هیچ کجای دنیا را سراغ نداریم که در آن ایرانی نباشد؛ اما تراکم جمعیت ایرانی ها در برخی از نقاط جهان از جمله ترکیه بیشتر از سایر مناطق است. به عنوان مثال هنگام کودتا در ترکیه اخبار حاکی از آن بود که بیش از ده هزار ایرانی در ترکیه به سر می بردند و حتی بعد از کودتا نیز صف انتظار ایرانیان جهت عزیمت به این سرزمین و تفریح در آنجا برقرار بود! در رابطه با علت سفر به ترکیه در شرایطی که کشور خودمان از لحاظ گردشگری و برخی موضوعات هیچ از این کشور کم ندارد؛ جای سئوالات بسیاری دارد که مقامات مسئول باید پاسخ آن را بدهند. البته دلایل آن برای همه مشهود که در اینجا نمی خواهیم به آن بپردازیم. شاهد هستیم که برخی کشورهای اروپایی و امریکایی حتی برای یک حکم قضایی برای افراد دو تابعیتی چه جنجالی به پا می کنند اما ما حتی برای کشته شدن شهروندانمان حتی سئوال و ابراز نگرانی هم نمی کنیم! با این حال دیروز در رسانه ها خبری به نقل از خبرگزاری دوغان ترکی منتشر شد که با درگیری رخ داده بین گردشگران ایرانی و چند شهروند ترک در استانبول در پنجشنبه هفته گذشته در مقابل یک فروشگاه دو فرد ایرانی به نام های ه.ک 40 ساله و پ.م 29 ساله در یک نزاع با چاقو مجروح شدند. بنابر این گزارش ه.ک به دلیل شدت جراحات پس از انتقال به بیمارستان جان خود را از دست داد.بر اساس نتایج بدست آمده این افراد قصد اخاذی از توریست ها را داشتند که با مقاومت آنها روبرو شدند اما هنوز مشخص نشده که قصد مهاجمان زخمی کردن توریست ها بوده یا کشتن آنها.
چند نفر باید در ترکیه کشته شوند تا مسئولان احساس نگرانی کنند؟!  کشته شدن یک ایرانی در ترکیه در حالی صورت می گیرد که از این گونه موارد در این سال ها بسیار یافت می شود و دریغ از یک پیگیری برای جلوگیری از اتفاقات مشابه که منجر به کشته شدن ایرانی ها می شود. اینکه چرا ایرانی ها در این نوع مکان ها در ترکیه حاضر می شوند خود بحث جدایی است که ریشه های آن را باید در مکان های دیگر جستجود کرد. سئوال این است که چرا یک ایرانی در کشور دیگر کشته می شود اما در کشور ما هیچ کس حتی احساس نگرانی نمی کند! نگاهی به واکنش سایر کشورها به حقوق اتباع خودشان در دیگر کشورها نشان می دهد که ما برای جان ایرانی ها ارزش زیادی قائل نیستیم. شاهد هستیم که برخی کشورهای اروپایی و امریکایی حتی برای یک حکم قضایی برای افراد دو تابعیتی چه جنجالی به پا می کنند اما ما حتی برای کشته شدن شهروندانمان حتی سئوال و ابراز نگرانی هم نمی کنیم! البته بخشی از این فضا به رفتار خود مردم نیز باز میگردد. وقتی مردم دیگر کشورها می بینند که ایرانی ها علی رغم همه مشکلات امنیتی و دیگر مصائب به هیچ وجه تغییری در رویه خود ایجاد نمی کنند، آن ها را برای ادامه رفتار ناشایست خود جری تر می کنند. به هرحال امیدواریم در آینده دیگر شاهد چنین موضوعاتی برای شهروندان ایرانی در هیچ کجای دنیا نباشیم.     منبع : تابناک   