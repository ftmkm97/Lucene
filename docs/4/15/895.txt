استقبال از دکتر روحانی در تایلند
 دکتر روحانی، رئیس جمهوری اسلامی ایران روز یکشنبه به طور رسمی در بانکوک پایتخت تایلند از سوی 'پرایوت چان او چا' نخست وزیر این کشور جنوب شرق آسیا مورد استقبال قرار گرفت. بخش سیاست تبیان   حجت الاسلام و المسلمین حسن روحانی، رئیس جمهوری اسلامی ایران روز یکشنبه به طور رسمی در بانکوک پایتخت تایلند از سوی 'پرایوت چان او چا' نخست وزیر این کشور جنوب شرق آسیا مورد استقبال قرار گرفت.
این مراسم استقبال رسمی که در سرسرای کاخ نخست وزیری تایلند (تای کوفا) با خوشامدگویی نخست وزیر این کشور به دکتر روحانی آغاز شد، با نواخته شدن سرود ملی جمهوری اسلامی ایران و تایلند ادامه یافت. افزایش همکاری های اقتصادی و رشد و توسعه کشورهای آسیایی، همکاری های فرهنگی، گردشگری،&nbsp; کشاورزی، محیط زیست و حمل و نقل از جمله اهداف این مجمع به شمار می رود.  رئیس جمهوری اسلامی ایران و نخست وزیر تایلند سپس از یگان تشریفات سان دیدند و پس از آن نیز هیأت های عالی رتبه همراه را به یکدیگر معرفی کردند.
با پایان مراسم معارفه، رئیس جمهوری اسلامی ایران دفتر یادبود را امضا و سپس به همراه نخست وزیر تایلند با حضور در مقابل ژاسان، ژس یادگاری گرفتند.
مذاکرات مشترک هیات های عالیرتبه ایران و تایلند نیز بلافاصله آغاز شد .
رییس جمهوری قرار است در ضیافت نهار نخست وزیر تایلند شرکت کند.
دکتر روحانی شامگاه شنبه و در آخرین مرحله از&nbsp; سفر خود به منطقه جنوب شرق آسیا و برای شرکت در دومین اجلاس سران مجمع گفت و گوی&nbsp; همکاری های آسیا (ACD)، وارد بانکوک شد.
روحانی در دومین اجلاس سران مجمع گفت وگوی همکاری های آسیا&nbsp; َکه متشکل از 34 کشور&nbsp; آسیایی است، ضمن سخنرانی، مواضع کشورمان را تبیین و در حاشیه اجلاس نیز دیدارهایی با مقامهای ارشد&nbsp; شماری از کشورها خواهد داشت.
این اجلاس با هدف رشد و توسعه در قاره آسیا آغاز شده و فردا دوشنبه پایان می یابد.
مجمع گفت و گوی همکاری آسیا سال 2002 در جهت تعامل نزدیکتر اتحادیه اقتصادی اروپا و آسیا،&nbsp; شورای همکاری کشورهای عرب خلیج فارس، انجمن ملل آسیای جنوب شرقی و اتحادیه کشورهای&nbsp; جنوب شرق آسیا (آ.سه.آن) تاسیس شد.
افزایش همکاری های اقتصادی و رشد و توسعه کشورهای آسیایی، همکاری های فرهنگی، گردشگری،&nbsp; کشاورزی، محیط زیست و حمل و نقل از جمله اهداف این مجمع به شمار می رود.    منبع : خبرگزاری ایرنا   