سلاح های انفرادی ایران تهاجمی تر شدند
 یکی از برنامه های مهمی که سپاه پاسداران در کنار توجه به موضوعات اساسی همچون ساخت موشک های بالستیک، به آن توجه ویژه داشته است ساخت تجهیزات مدرن برای نیروهای زمینی خود است. بخش سیاست تبیان   یکی از برنامه های مهمی که سپاه پاسداران در کنار توجه به موضوعات اساسی همچون ساخت موشک های بالستیک، به آن توجه ویژه داشته است ساخت تجهیزات مدرن برای نیروهای زمینی خود است.&nbsp;
با توجه به اهمیت حمایت و ارتقاء نیروهای زمینی در نبردهای جدید همچون جنگ های نیابتی، موضوع طراحی و ساخت سلاح ها و سامانه های مدرن به صورت ویژه در دستور کار قرار گرفته و نمونه های مختلفی از ابتکارات و برنامه های این نیرو، به نمایش درآمده است. این اسلحه را می توان به نوعی پیشرفته ترین سلاح انفرادی ایران معرفی کرد که از مولفه های بسیار مناسبی برای یک سلاح هجومی در قرن بیستم و یکم برخوردار است. به عنوان مثال، در سال 1393 نیروی زمینی سپاه برای اولین بار از سلاح هجومی «فاتح» رونمایی کرد. سلاحی با ظاهری متفاوت از سایر تسلیحات موجود در کشور تا آن زمان، که به نوعی نشان از یک گام بلند برای ارتقاء توان نیروهای پیاده کشور داشت.
طراحی ارگونومیک به همراه استفاده از فشنگ های کالیبر 5.56 ، فاتح را به سلاحی بسیار سبک تر و راحت تر به منظور استفاده توسط نیروهای ایرانی تبدیل کرده بود اما پس از ماهها بی خبری از این دستاورد جدید متخصصان نزسا، اخیرا و در جریان یک گزارش خبری صدا و سیما، گونه جدیدی از این سلاح به نمایش در آمد که نشان از تحولات مهم و به روزرسانی قابل توجه در این سلاح دارد. از فاتح 93 تا فاتح 95 مدل اولیه نمایش داده شده از سلاح هجومی فاتح، دارای برخی از شباهت ها به سلاح هجومی ACR است. از سوی دیگر با توجه به دستاوردهای سالهای اخیر صنایع دفاعی کشورمان در عرصه ساخت مواد جدید، احتمالا در بدنه فاتح نیز از مواد سبک و پیشرفته مثل پلیمر، پلاستیک و آلمینیوم استفاده شده است که در نتیجه وزن آن را نیز کاهش می دهد و ماندگاری آن را نیز در عین حال، تضمین خواهد کرد.&nbsp;
بررسی تصاویر منتشره حکایت از آن داشت که یک ریل بر روی بدنه سلاح برای نصب انواع سامانه های اپتیک و سایت هدف گیری چشمی جدید در فاتح لحاظ شده بود.&nbsp;
یکی دیگر از نکات مهم در سلاح فاتح، استفاده از گلوله های 5.56 میلی متری است که تا قبل از آن در ایران آنچنان سابقه استفاده نداشته. گلوله های این کالیبر معمولا با سرعت بیش از 900 متر بر ثانیه حرکت می کنند و با توجه به نوع طراحی خود، در هنگام برخورد به بدن انسان و در درون بدن، تخریب فوق العاده ای به جا می گذارند. فشنگ های این کالیبر در زمان ورود به بدن فرد هدف، قابلیت نفوذ تا 51 سانتی متر از اندام انسانی را داشته و با قابلیت ترکش شوندگی، کشندگی این نوع از گلوله ها را افزایش می دهد. در بسیاری از مواقع، طرفین در فاصله کمی از هم درگیر شده اند و اصولا در این گونه موقعیت ها سلاحی به کالیبر 5.56 میلی متر از لحاظ برد و قدرت بازدارندگی مناسب می باشد.  نکته بعد که بایستی مورد توجه قرار بگیرد این است که با استفاده از این کالیبر، لگد سلاح کاهش یافته و دقت افزایش می یابد. در این شرایط تیرانداز با دقت بیشتری شلیک کرده و می تواند نقاط حساس بدن دشمن را هدف قرار داده و در نتیجه مرگ سریع اهدافی چون تروریست ها و اشرار را رقم بزند.
البته وزن پایین این مهمات نکته مثبت دیگر در مورد آن است که باعث می شود هر نفر بتواند حجم بیشتری از مهمات را با خود حمل کرده و در نتیجه نیاز به پشتیبانی کمتر می شود و رزمنده مورد نظر می تواند برای مدت طولانی تر به تیراندازی و درگیری با دشمن بدون نیاز به پشتیبانی از طرف عقبه بپردازد.   گلوله بیشتر برای فاتح جدید سپاه نمایش مدل جدیدتر این سلاح که در جریان یک برنامه اخیر مستند در صدا و سیما معرفی شد، حاکی از برخی تغییرات در طراحی جدید نسبت به مدل قبلی است. یکی از تغییرات ایجاد شده در این سلاح، تغییر قنداق اسلحه و استفاده از نمونه بزرگتر در مقایسه با مدل قبلی سلاح فاتح است. نکته جالب اینجاست که این قنداق شباهت زیادی به مدل به کار رفته در سلاح پیشرفته و مشهور آلمانی HK416 دارد.

این سلاح آلمانی در واقع یک مدل توسعه یافته بر اساس M4 جهت استفاده توسط نیروی ویژه ارتش آمریکا بوده است و در سالهای اخیر به شدت در بازار صادرات سلاح های سبک موفق ظاهر شده است. این قنداق بزرگتر باعث می شود تا نیروی عقب نشینی حاصل از شلیک بهتر جذب شده، کنترل سلاح بهتر ممکن شود و تیرانداز تسلط بهتری بر روی سلاح داشته باشد.&nbsp;
مسئله مشخص بعدی تعویض خشاب است. در مدل قبلی، خشاب 20 تیری برای فاتح در نظر گرفته شده بود که در مدل جدید، ساختار استاندارد 30 تیر که در سلاح هایی مثل M-16، M-4 و HK-416 استفاده می شود بر روی آن نصب شده است. این تغییر خشاب نیز باعث می شود تعداد گلوله همراه سلاح نسبت به مدل اولیه 10 تیر بیشتر شده و زمان تیراندازی قبل از نیاز به تعویض خشاب نیز افزایش یابد.&nbsp;
اگرچه تصاویر در این زمینه محدود است اما به نظر می رسد تغییر حداقل ظاهری خاص دیگری در این سلاح صورت نگرفته است و نوع طراحی لوله، طراحی بدنه، ریل و سایت های هدیف گیری چشمی و برگه ناظم آتش همگی به مانند مدل قبلی بوده و تفاوت خاصی در مقایسه با مدل معرفی شده در سال 93، در آن حاصل نشده است.   آنچه که می توان به صورت کلی اعلام کرد این مسئله است که در مدل جدید به نمایش درآمده از سلاح فاتح، در حقیقت تغییرات جزئی به منظور بهتر شدن عملکرد کلی سلاح در نظر گرفته شده و مکانیزم کلی و کالیبر مورد نظر، رضایت متخصصان فرماندهان را جلب کرده است. با نگاهی به تجربه درگیری های سالهای گذشته سپاه در کردستان و یا مناطقی در سیستان و بلوچستان - که خوشبختانه با تدابیر عملیاتی و استفاده از نیروها و معتمدان محلی این ناامنی ها به پایان رسیده است- به راحتی می توان به این نتیجه رسید که در بسیاری از مواقع، طرفین در فاصله کمی از هم درگیر شده اند و اصولا در این گونه موقعیت ها سلاحی به کالیبر 5.56 میلی متر از لحاظ برد و قدرت بازدارندگی مناسب می باشد. 
&nbsp;
با توجه به اینکه این اسلحه را می توان به نوعی پیشرفته ترین سلاح انفرادی ایران معرفی کرد که از مولفه های بسیار مناسبی برای یک سلاح هجومی در قرن بیستم و یکم برخوردار است، توجه و برنامه ریزی متخصصان نیروی زمینی سپاه برای بهبود عملکرد آن می تواند فاتح را تبدیل به اسلحه ای ایرانی برای مقابله و نابودی تهدیدات علیه ایران و ایرانی کند.     منبع : مشرق نیوز   