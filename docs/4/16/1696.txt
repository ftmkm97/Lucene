مهدوی: دلم تنگ می شود
 &nbsp;جشن قهرمانی تیم والیبال بانک سرمایه در جام باشگاه های آسیا در حالی پنج شنبه شب برگزار شد که مهدی مهدوی، پاسور دوم تیم ملی و بازیکن بانک سرمایه در این مراسم رسما از حضور در بازی های تیم ملی خداحافظی کرد.&nbsp;   &nbsp;کلیپی از نقش آفرینی های مهدوی در تیم ملی در حالی پخش شد که مهدوی با صدای خودش متن بیانیه خداحافظی اش را خواند؛ متنی پر احساس که هم اشک حاضران در سالن را جاری کرد هم اشک های مرد شماره 13 والیبال ایران را. مهدوی با گفتن این جملات برای همیشه از حضور در بازی های ملی وداع کرد: «همیشه به پوشیدن پیراهن تیم ملی افتخار کردم.&nbsp; از همان سال های دور، سال های خوب نوجوانی تا به امروز از همان زمانی که برای اولین بار پیراهن تیم ملی کشورم را پوشیدم و از آن پس دیگر خودم نبودم؛ دیگر آن مهدی پرشور عشق والیبال که فقط به بالا رفتن و جلو زدن از رقیب هایش فکر می کرد، نبودم.  حالا یکی از 12 نفر شده بودم؛ 12 نفر تعیین کننده. اصلا یکی از مردم شده بودم؛ مردمی که چشم دوختند به این 12 نفر تا ببینند کی و کجا قرار است برایشان شادی و افتخارکسب کنند.&nbsp; در همه این 16 سال من برای این لباس جنگیدم، برای حفظ کردن ارزش تیمی که حالا عضو کوچک اما موثری برای آن بودم. بهترین سال های زندگی ام که هر کسی آرزو دارد تفریح و یا به نوعی جوانی کند یا کنار خانواده اش باشد، از همه این ها دور بودم. تجربه بغل کردن دخترم در روزهای اول زندگی اش را از دست دادم. حالا روزهای سختی را می گذرانم. باید از آنچه که تکه ای از وجودم شده دل بکنم. باید قبل از این که روزی کسی بیاید و به من بگوید وقتت تمام شده، با این لباس خداحافظی کنم.&nbsp;  باید بپذیرم که هر چیزی دوره ای دارد و اگر بخواهی همیشه در اوج بمانی، باید در اوج هم بروی. هنوز هم می توانم بازی کنم. اما بگذارید اینگونه نگاه کنیم که باید فرصت را به جوان ترها داد. از این به بعد می خواهم همه این سال هایی که کنار خانواده ام نبودم را جبران کنم. فقط به بازی های باشگاهی اکتفا کنم تا بتوانم بزرگ شدن دخترم را بیشتر درک کنم.» ارادتمند شما- مهدی مهدوی     منبع : فدراسیون والیبال 