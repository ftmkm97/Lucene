8 نشانه آسیب مغزی
 ممکن است به واسطه یک زمین خوردن و یا برخوردی شدید در یک مسابقه ورزشی، ضربه ای به سر شما وارد شده باشد. در آن لحظه شاید همه چیز خوب به نظر برسد و فعالیت خود را ادامه دهید، اما ممکن است طی هفته های بعدی، برخی نشانه های بلندمدت ناشی از آن ضربه مغزی را تجربه کنید. در ادامه با برخی از نشانه های آسیب مغزی آشنا می شویم. بخش سلامت تبیان   نوسانات خلق و خو اگر فردی خوشحال و شاد هستید و به طور ناگهانی و بی دلیل احساس غم و اندوه می کنید، این احتمال وجود دارد که قبلا دچار آسیب مغزی شده باشید. فردی با آسیب مغزی می تواند طیف گسترده ای از مشکلات روحی از جمله طغیان خشم را تجربه کند. بخشی از مغز که تکانه ها را کنترل می کند ممکن است تحت تاثیر آسیب قرار گرفته باشد. این شرایط می تواند طی چند ماه نخست پس از بروز آسیب بهبود یابد، اما ممکن هم است که به یک روانشناس یا روانپزشک نیاز داشته باشید. سردردهای بی دلیل سردردها می توانند از عوارض جانبی آسیب مغزی باشند و درد می تواند در بخشی که آسیب به آن وارد شده است غیر قابل توضیح یا موضعی باشد. درد می تواند در نتیجه آسیب به اعصاب کوچک در پوست سر یا مشکل عضله اسکلتی (چگونگی تعامل عضلات و استخوان ها) شکل بگیرد. به این نکته توجه داشته باشید که شدت آسیب همواره برابر با شدت سردرد نیست. عدم تمرکز عدم تمرکز می تواند در اشکال مختلف رخ دهد که شامل فراموش کردن آدرس تا مشکل آفرین بودن فعالیت های عادی است. افراد خانواده و دوستان نزدیک می توانند متوجه این تغییرات در شما شوند.  تشنج می تواند با یک آسیب مغزی تروماتیک متوسط تا شدید مرتبط باشد و حتی به از دست دادن هوشیاری نیز منجر شود به واسطه گیج شدن، ممکن است با سرخوردگی در محل کار مواجه شوید و یا در انجام وظایف ساده خانگی با مشکل مواجه گردید. این نشانه ها می توانند در نتیجه یک آسیب مغزی خفیف نیز شکل بگیرند. تهوع اگر دچار ناراحتی معده شده اید و یا نیاز مداوم به استفاده از دستشویی دارید و دلیلی برای اینکه چرا اینطور شده اید، پیدا نمی کنید بهتر است به عقب بازگشته و سابقه ضربه به سر را مد نظر قرار دهید. تهوع و استفراغ می توانند از نشانه های مرتبط با آسیب مغزی باشند. سرگیجه که گاهی اوقات همراه با تهوع شکل می گیرد، یکی دیگر از نشانه ها است که ممکن است به تنهایی نیز آن را تجربه کنید. اگر حالت تهوع ادامه پیدا کرد بهتر است به پزشک مراجعه کنید.   ناشی گری پس از یک آسیب مغزی تروماتیک ممکن است هماهنگی چشم و دست خود را از دست بدهید که از ناتوانی در باز کردن یک قفل با کلید گرفته تا بستن بند کفش را شامل می شود. همچنین ممکن است در مهارت های رانندگی با خودرو یا موتورسیکلت اختلال ایجاد شود. همچنین ممکن است با اشیای مختلف به طور مکرر برخورد کرده و یا آنها را روی زمین بیندازید. مراجعه به پزشک در این شرایط بسیار مهم است، به ویژه اگر با ماشین آلات سنگین سر و کار دارید و یا به طور مرتب با رانندگی می کنید. تشنج تشنج می تواند با یک آسیب مغزی تروماتیک متوسط تا شدید مرتبط باشد و حتی به از دست دادن هوشیاری نیز منجر شود. با این وجود، دلایل مختلفی برای بروز یک تشنج وجود دارند و از این رو تعیین علت دقیق از اهمیت بسیار زیادی برخوردار است. اگرچه بسیاری از افرادی که از آسیب مغزی تروماتیک رنج می برند هرگز تشنج را تجربه نمی کنند، اما این شرایط به طور معمول روزها و هفته ها (گاهی اوقات حتی ماه ها یا سال ها) پس از حادثه رخ می دهد. داروهایی وجود دارند که می توانند احتمال بروز تشنج را در بسیاری از موارد کاهش دهند. مشکلات ارتباطی مهارت های زبانی و ارتباطی فرد می توانند تحت تاثیر یک آسیب مغزی تروماتیک قرار بگیرند. این شرایط می تواند به سادگی فراموش کردن واژه ها یا از دست دادن توانایی صحبت کردن یا نوشتن در قالب جملات کامل باشد. در موارد دیگر، شما ممکن است از جملات کامل استفاده کنید، اما آنچه مخاطب می شنود واژه ها و جملاتی نامفهوم است. شما ممکن است واژه هایی بسازید که برای خودتان عادی به نظر می رسند، اما برای دیگران نامفهوم باشند که این شرایط به نام «زبان پریشی سلیس» شناخته می شود. خود فرد ممکن متوجه این مساله نباشد، اما نامفهوم و غیرقابل درک بودن آنچه می گوید، می تواند به ناامیدی و سرخوردگی وی منجر شود. مشکلات بینایی احساسات شما می توانند تحت تاثیر یک آسیب مغزی تروماتیک قرار بگیرند و اغلب بینایی آشکارترین قربانی محسوب می شود. اگر پیش از حادثه، بینایی شما 10/10 بوده است و پس از حادثه ناگهان با تاری دید یا دشواری در تشخیص اجسام مواجه شدید، این شرایط می تواند با آسیب مغزی تروماتیک در ارتباط باشد. از دیگر مشکلات بینایی مرتبط با آسیب مغزی تروماتیک می توان به دو بینی یا کاهش دید محیطی اشاره کرد. در برخی موارد حتی از دست دادن بینایی یک یا هر دو چشم نیز گزارش شده است.
   
منبع: عصر ایران

 