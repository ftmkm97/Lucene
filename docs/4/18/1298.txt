سیزدهم مهر در آینه تاریخ معاصر ایران
 &nbsp;امروز سه شنبه سیزدهم مهر 1395 هجری خورشیدی، دوم محرم 1438 هجری قمری و چهارم اکتبر 2016 میلادی است. مهم ترین رویدادهای تاریخ معاصر در این روز، به شرح زیر است: هومن بهلولی- روابط عمومی    13 مهر 1359  نیروهای عراقی تهاجم گسترده ای را برای تصرف خرمشهر آغاز کردند. این حمله با ایستادگی رزمندگان اسلام روبرو شد و آنها پس از تحمل خسارت های جانی و مالی فراوان، تنها توانستند 50 متر به داخل این بندر پیشروی کنند. &nbsp; 13 مهر 1357 آیات عظام ساکن ایران پس از آگاهی از اینکه امام خمینی باید عراق را ترک کنند با مخابره تلگراف و فرستادن پیام، مخالفت خویش را با این اقدام اعلام کردند. &nbsp; 13 مهر 1357  امام خمینی به دنبال محدودیت هایی که حکومت عراق در فعالیت های ایشان اعمال کرد، از عراق راهی فرانسه شدند. امام پیش از آن می خواستند به کویت بروند که مقام های وقت این کشور از ورود ایشان ممانعت کردند. &nbsp; 13 مهر 1357  آنتونی پارسونز سفیر انگلیس در ایران در دیدار با وزیر کشور گفت: «وقتی آیت الله خمینی خواست از عراق به کویت عزیمت کند ما از دولت دوستمان(کویت) خواستیم که ممانعت کند و ملاحظه کردید که این چنین هم کردند.» &nbsp; 13 مهر 1352  رییس و کارمندان دفتر بی بی سی انگلیسی در تهران به دنبال تعطیلی آن از ایران اخراج شدند. این دفتر در پی اخطار دولت، مبنی بر رعایت نکردن بی طرفی و برخورد مغرضانه در انتشار خبرها، تعطیل شده بود. &nbsp; 13 مهر 1351 
سرتیپ(دریادار) عباس رمزی عطایی به دنبال بازنشستگی دریابد فرج الله رسایی به فرماندهی نیروی دریایی انتخاب شد.  &nbsp; 13 مهر 1347  سفر 11 روزه محمدرضا پهلوی و همسر وی به شوروی پایان یافت. &nbsp; 13 مهر 1346  بیست و یکمین دوره مجلس شورای ملی که در 14 مهر 1342 هجری خورشیدی آغاز به کار کرده بود، پایان یافت. &nbsp; 13 مهر 1344  امام خمینی پس از 11 ماه اقامت و تبعید در ترکیه با توافق رژیم پهلوی و دولت عراق به این کشور انتقال یافتند. با وجود ورود مخفیانه امام، ایشان با استقبال گرم و پرشور مردم عراق روبرو و پس از یک توقف کوتاه در کاظمین، رهسپار سامرا شدند و با استقبال باشکوه مردم و حوزه علمیه این شهر، در آنجا اقامت گزیدند. &nbsp; 13 مهر 1326  محمود جم وزیر جنگ ایران و جرج آلن سفیر آمریکا در تهران، یک پیمان نظامی امضا کردند. برپایه این پیمان استفاده ایران از کمک های نظامی دیگر کشورها، بستگی به موافقت آمریکا داشت و مقرر شد شماری از افسران آمریکایی برای بهبود وضعیت ارتش راهی ایران شوند.  &nbsp; 13 مهر 1321  دولت آمریکا با پافشاری ایران و با وجود مخالفت نخستین خود با استخدام آرتور میلسپو به عنوان رییس کل خزانه ایران و مشاور اقتصادی، موافقت کرد. &nbsp; 13 مهر 1320 سرتیپ علی ریاضی به معاونت ستاد ارتش انتخاب شد. &nbsp; 13 مهر 1314  مجلس شورای ملی رای حکمیت دولت ترکیه، درباره تحدید حدود ایران و افغانستان را که در 24 فروردین 1314 خورشیدی صادر شده و شامل هفت فصل بود، تصویب کرد و اجازه اجرای آن را به دولت داد. &nbsp; 13 مهر 1305  رضا پهلوی 50 تن از محصل های وزارت جنگ را برای فراگیری آموزش های نظامی با فرماندهی سرهنگ سیف الله خان به مسکو فرستاد. در همین سال باتایید مجلس، گروهی از افسران ایرانی برای گذراندن دوره های آموزشی به مدرسه های نظامی اروپای غربی به ویژه فرانسه فرستاده شدند. &nbsp; 13 مهر 1303  رضاخان وزیر جنگ در تلگرامی علمای شیراز را تهدید کرد، چنانچه ناامنی در آن منطقه دیده شود، ناچار به مجازات های سخت خواهد بود. &nbsp; 13 مهر 1302  سرپرسی لورن وزیر مختار انگلیس در تهران در گزارشی به کشورش تحلیل خود را از چند دیدار با احمدشاه قاجار و موقعیت سیاسی ایران ارایه داد. وی احمدشاه را نگران قدرت فزاینده رضاخان دانست که بر تاج و تخت دودمان قاجار سایه انداخته است. &nbsp; 13 مهر 1302  مشیر همایون با تصویب هیات دولت و حکم وزارت داخله به مقام معاونت کل اداره نظمیه برگزیده شد. 