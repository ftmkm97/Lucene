چه خودروهایی نیاز به معاینه فنی ندارند؟
 رئیس مرکز اطلاع رسانی پلیس راهنمایی و رانندگی تهران بزرگ توضیحاتی را درباره خودروهایی که نیاز به دریافت معاینه فنی ندارند، ارائه کرد. بخش اجتماعی تبیان   &nbsp;سرهنگ مراد مرادی با اشاره به مراجعه شهروندان به مراکز معاینه فنی در پی اجرای LEZ اظهار کرد: همانطور که پیش از این نیز اطلاع رسانی شده بود، این طرح از ابتدای مهرماه آغاز شده و بر اساس آن خودروهای فاقد معاینه فنی اجازه ورود به محدوده طرح زوج و فرد را ندارند و در صورتی که وارد این محدوده شوند توسط دوربین ها جریمه خواهند شد. مرادی درباره خودروهایی که نیازمند دریافت معاینه فنی نیستند، گفت: برابر قانون خودروهایی که پنج سال یا کمتر از تولیدشان گذشته باشد، نیازی به دریافت معاینه فنی ندارند و بر این اساس تمامی خودروهای تولیدی سال های 95، 94، 93، 92 و 91 نیاز به دریافت برگه معاینه فنی ندارند رئیس مرکز اطلاع رسانی پلیس راهنمایی و رانندگی تهران بزرگ درباره خودروهایی که به مراکز معاینه فنی مراجعه کردند، گفت: بر اساس گزارش های دریافتی، برخی از رانندگان و مالکان خودروها به دلیل عدم اطلاع از قوانین مربوط به معاینه فنی به این مراکز مراجعه کردند. در حالیکه نیازی به مراجعه به این مراکز به دلیل مدل و سال تولید خودرویشان وجود ندارد. مرادی درباره خودروهایی که نیازمند دریافت معاینه فنی نیستند، گفت: برابر قانون خودروهایی که پنج سال یا کمتر از تولیدشان گذشته باشد، نیازی به دریافت معاینه فنی ندارند و بر این اساس تمامی خودروهای تولیدی سال های 95، 94، 93، 92 و 91 نیاز به دریافت برگه معاینه فنی ندارند. مرادی افزود: خودروهای وارداتی نیز که سال تولید آنها مربوط به 2012 و پس از آن است، نیازی به دریافت برگه معاینه فنی ندارند. از مالکان این خودروها می خواهیم که با توجه به ازدحام موجود در مراکز معاینه فنی از مراجعه به مراکز خودداری کنند. به گفته وی، این قانون برای کلیه وسایل نقلیه بوده و مصوب مجلس شورای اسلامی است. وی اضافه کرد: خودروهای فاقد برگه معاینه فنی برابر قانون 500 هزار ریال جریمه خواهند شد.    منبع : ایسنا
 