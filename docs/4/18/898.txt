هل ادویه ای با عطر و طعم دلپذیر
   هل نوعی ادویه است که از دیرباز برای طعم دادن به غذاها استفاده می شده است. از سالیان دراز هل را به چای اضافه می کردند تا چای طعم خوبی داشته باشد. بخش تغذیه و آشپزی تبیان   منشا هل به کشورهای جنوب شرقی آسیا، نپال و هندوستان باز می گردد. گونه های مختلف این گیاه به رنگ های سفید، سیاه و قرمز است. هل کالری ناچیزی دارد ولی سرشار از مواد معدنی مختلف، ترکیبات ضد سرطانی و فیبر است.  هل تامین کننده فیبر رژیم غذایی  همه ما از تاثیرات فیبر بر سلامتی بدن مان کم و بیش مطلع هستیم. فیبر به بهبود عملکرد دستگاه گوارش، بهبود یبوست، کاهش وزن و کاهش کلسترول بد خون کمک می نماید. 2 قاشق غذا خوری پودر هل 3.2 گرم فیبر دارد که این میزان 8 درصد از نیاز روزانه مردان به فیبر و 13 درصد از نیاز روزانه زنان به این ماده را تامین می نماید.  هل منبع ریز مغذی هایی نظیر منیزیم و آهن 2 قاشق غذا خوری پودر هل 1.62 میلی گرم آهن و 3.25 میلی گرم منیزیم دارد. این مواد معدنی نقش های ارزشمندی در بدن ما دارند و در متابولیسم سلولی شرکت می کنند. منیزیم در سلامت استخوان ها موثر است و آهن نیز باعث انتقال اکسیژن به بافت های مختلف می شود. 2 قاشق غذا خوری هل 9 درصد از نیاز روزانه خانم ها به آهن و 20 درصد از نیاز روزانه آقایان را تامین می نماید. بنابراین از مصرف این ادویه در غذاهای خود غافل نشوید.  خواص ضد سرطانی هل  هل عطر خوبی دارد بنابراین از آن می توان برای از بین بردن بوی بد دهان استفاده کرد. صبح ها قبل از بیرون رفتن از منزل برای از بین بردن بوی بد دهان چای حاوی هل بنوشید هل حاوی ترکیبات ضد سرطانی است که نقش زیادی در مبارزه با سرطانهای مختلف دارد. بر طبق مطالعات انجام شده در سال 2013، ترکیبات ضد سرطانی موجود در هل رشد سلولهای سرطانی را مهار کرده و فعالیت ژن های عامل سرطان را کاهش می دهد.  هل و بهبود سلامت دستگاه گوارش از سالیان پیش از هل برای بهبود مشکلات گوارشی استفاده می کردند. گیاه شناسان همواره برای درمان انگل های موجود در روده، اسهال، دردهای شکمی و بازگشت اسید معده به مری (رفلاکس) این ادویه را به مردم معرفی می کردند.  هل و سم زدایی بدن سایر خواص هل برای بدن ما  هل عطر خوبی دارد بنابراین از آن می توان برای از بین بردن بوی بد دهان استفاده کرد. صبح ها قبل از بیرون رفتن از منزل برای از بین بردن بوی بد دهان چای حاوی هل بنوشید. یکی دیگر از خواص هل تسکین دردهای قبل از قاعدگی است. هل علائم سندروم قاعدگی دردناک را کاهش می دهد.    از این ادویه خوش طعم عوارض جانبی زیادی گزارش نشده است. البته بهتر است افرادی که مشکلاتی نظیر سنگ کیسه صفرا دارند قبل از مصرف هل با پزشک مشورت نمایند. زیرا هل باعث ایجاد گرفتگی عضلات کیسه صفرا شده و منجر به دردهای شکمی در این افراد می شود. همچنین ممکن است برخی از افراد به هل حساسیت داشته باشند و پس از مصرف هل قرمزی و خارش پوست، مشکلات تنفسی و درد قفسه سینه در آنها ظاهر شود. در صورت ایجاد هر گونه حساسیت پس از مصرف هل، مصرف آن را قطع کرده با پزشک مشورت نمایید.  هل کاربردهای متعددی در آشپزی دارد.  *&nbsp;اگر می خواهید سبزیجات شما طعم و عطر خوبی داشته باشند از اضافه کردن هل به آنها غافل نشوید.&nbsp;
* اضافه کردن هل به انواع سوپ ها طعم خوبی به سوپ های شما می دهد. 
* برای طعم دادن و خوش عطر کردن گوشت قرمز و گوشت مرغ هل را فراموش نکنید.   آوای سلامتی 