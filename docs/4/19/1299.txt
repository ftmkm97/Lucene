نامه خاصِ مطهری به آیت الله یزدی
 اینجانب، جناب عالی را در مجموع یک روحانی عالم و روشنفکر می دانم ولی رویکردی مانند آنچه اخیرا شما ابراز کردید، برایم قابل هضم نیست ... بخش سیاست تبیان   نایب رئیس مجلس شورای اسلامی در نامه ای خطاب به رئیس شورای عالی جامعه مدرسین حوزه علمیه قم، رویکرد وی درباره مسابقه فوتبال ایران و کره جنوبی را غیرقابل هضم دانست و گفت که چنین اظهاراتی عده ای را از دین گریزان می کند. در نامه علی مطهری خطاب به آیت الله یزدی&nbsp; آمده است:
&nbsp;
آیت الله یزدی دامت برکاته
&nbsp;
با اهدای سلام و تحیت، در خصوص بازی فوتبال ایران و کره جنوبی در عصر تاسوعا، روشن است که بهتر بود این بازی به زمان دیگری موکول می شد. اما اکنون که امکان این امر وجود ندارد و لغو این بازی هم خسارت های جبران ناپذیر برای کشور دارد، به نظر می رسد که ابراز حساسیت بیش از حد نسبت به این موضوع، امری ضد تبلیغ دین به شمار می رود.  مصلح واقعی کسی است که با نقاط ضعف مردم مبارزه کند هر چند از محبوبیت اجتماعی او کاسته شود. فرضا مردم برای گلی که ایران به کره جنوبی بزند خوشحال شوند و عده ای ابراز شادی کنند آیا این امر به معنی خوشحالی و شادی برای شهادت امام حسین علیه السلام و هتک حرمت و اهانت به ساحت سیدالشهداست؟ علاوه بر این که مردم در چنین موقعیت هایی به خوبی می دانند که چگونه رفتار کنند و چندین&nbsp; سال پیش شبیه این اتفاق برای مسابقه تیم استقلال تهران و دالیان چین افتاد و تماشاگران رفتار قابل ستایشی داشتند.
&nbsp;
مثالی می زنم. اگر کسی بعد از سال ها پدر یا مادر یا فرزندش را در شب عاشورا ملاقات کند آیا نباید خوشحال شود و بخندد چون حرمت آن امام عزیز را شکسته است؟! همین نگاه است که باعث شده است در دو ماه محرم و صفر مردم ایران مراسم ازدواج برگزار نکنند حتی به قیمت صدها و هزاران گناهی که به علت تاخیر در ازدواج جوانان رخ می دهد و از طرف دیگر تالارهای برگزاری مراسم ازدواج، قبل و بعد از این دو ماه با تراکم مشتری و مشکلات برای مردم مواجه می شوند. چه مانعی دارد غیر از چند روز قبل و بعد از عاشورا و اربعین و سه روز آخر صفر مردم عرفا مجاز به برگزاری مراسم ازدواج باشند همان طور که شرعا مجاز هستند. قطعا امام حسین هم به این وضع راضی تر است. وظیفه روحانیت و مصلحان جامعه است که با نقاط ضعف جامعه و آداب و رسوم خرافی که مانند زنجیر به دست و پای مردم بسته شده است مبارزه کنند نه این که سوار بر این موج ها شوند. به تعبیر شهید آیت الله مطهری که جناب عالی نیز محضر درس ایشان را درک کرده اید مصلح واقعی کسی است که با نقاط ضعف مردم مبارزه کند هر چند از محبوبیت اجتماعی او کاسته شود.
&nbsp;
اینجانب جناب عالی را در مجموع یک روحانی عالم و روشنفکر می دانم ولی رویکردی مانند آنچه درباره مسابقه فوتبال ایران و کره جنوبی ابراز کردید برایم قابل هضم نیست و معتقدم عده ای را از دین گریزان می کند و انسان را به یاد اقدامات کلیسای کاتولیک در قرون وسطی می اندازد که منجر به گریز مردم اروپا از دین شد.
&nbsp;
برای حضرت عالی آرزوی توفیق الهی بیشتر دارم.
&nbsp;
با تقدیم احترام
علی مطهری»     منبع : عصر ایران   