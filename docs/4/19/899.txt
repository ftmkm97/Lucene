شیوع ناباروری عاقبت شوم مصرف یک ماده نگهدارنده در غذا
 یک متخصص اورولوژی و فلوشیپ بیماری های کلیوی گفت: مواد نگهدارنده موجود در غذاها و نوشیدنی ها موجب بروز بیماری هایی چون ناباروی و سرطان می شود. بخش تغذیه و آشپزی تبیان      سعید آراسته متخصص اورولوژی و فلوشیپ بیماری های کلیوی، در گفت و گو با&nbsp;خبرنگار&nbsp;حوزه بهداشت و درمان&nbsp;گروه علمی پزشكی باشگاه خبرنگاران جوان؛&nbsp;اظهار داشت: سدیم&nbsp;متابی ‌سولفیت به عنوان یک عامل ضد عفونی کننده و نگهدارنده در مواد غذایی و نوشیدنی ها استفاده می شود. 
 وی ادامه داد: اگر محفظه ای که محلول در آن واقع شده کاملاً عایق بندی نشده باشد به سرعت با رطوبت هوا ترکیب شده و اکسیده می گردد و در شرایط نگهداری غلط، ممکن است به تشکیل دانه های سخت در محصول منجر گردد. 
 این متخصص اورولوژی و فلوشیپ بیماری های کلیوی درباره آثار مخرب این ماده نگهدارنده، افزود: مهمترین &nbsp;اثر منفی این ماده نگهدارنده در غذاها را می توان آسیب زدن بر تقسیم و سلامت سلول های نابالغ، ایجاد سرطان و افزایش روند پیری برشمرد. 
 آراسته علاوه بر اشاره به تاثیر منفی ماده نگهدارنده متابی سولفیت سدیم بر ناباوری مردان، مصرف مواد غذایی را برای كاهش عوارض یاد شده پیشنهاد کرد و گفت: خوشبختانه مواد جایگزینی برای جلوگیری از آثار منفی این &nbsp;ماده مضر نگهدارنده در دل طبیعت وجود داشته که می توان به &nbsp;میوه های حاوی رنگ دانه های قرمز چون توت و انگور قرمز، تمشك، توت سیاه و آلوی سیاه اشاره کرد. 
 وی تصریح کرد: این مواد سرشار از رزوراترول و آنتی اکسیدان بوده که به عنوان خنثی کننده آسیب های ناشی از رادیکال های آزاد اکسیژن، اکسیده شدن آنها کاربرد دارند و شرایط بهتری را برای سوخت و ساز و فعالیت سلول ها فراهم می کنند. &nbsp; این متخصص اورولوژی و فلوشیپ بیماری های کلیوی یادآور شد: تأثیر مواد ضدعفونی کننده و نگهدارنده در برخی موارد حتی در حد مجاز هم می تواند مشكل ساز باشد و توصیه می شود تا افراد از مصرف بیش ازحد غذاها و نوشیدنی های حاوی مواد نگهدارنده&nbsp;پرهیز کنند. 
   خبرگزاری باشگاه خبرنگاران