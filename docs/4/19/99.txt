گوشی ناشناخته ای از هواوی تاییدیه TENAA را دریافت کرد
 به تازگی گوشی جدیدی با شماره مدل DIG-AL00 از هواوی در سایت تنا قرار گرفته که از مشخصات میان رده ای برخوردار است. بخش دانش و زندگی تبیان  &nbsp;      به تازگی گوشی جدیدی با شماره مدل DIG-AL00 از هواوی در سایت تنا قرار گرفته که از مشخصات میان رده ای برخوردار است.    باوجود اینکه تمام توجهات به سمت فبلت مورد انتظار هواوی میت 9است اما به نظر می رسد که کمپانی هواوی قصد دارد گوشی دیگری را نیز معرفی کند. به تازگی محصول جدیدی از کمپانی هواوی توانسته تاییدیه سازمان تنا را دریافت کند که نشان می دهد این گوشی تمام مراحل ساخت را پشت سر گذاشته و آماده عرضه در کشور چین است.   آنچه از اطلاعات منتشر شده در سایت تنا به دست آمده، نشان می دهد برخلاف هواوی میت 9 که یک پرچمدار با مشخصات سخت افزاری بالارده است، گوشی جدید هواوی از سخت افزار میان رده ای بهره می برد.   محصول جدید هواوی که دارای شماره مدل DIG-AL00 است، ظاهرا با نام Enjoy 6 یا Enjoy 6S عرضه می شود. این گوشی دارای نمایشگری به ابعاد ۵ اینچ بوده و از رزولوشن اچ دی (720p) بهره خواهد برد.   گوشی Enjoy 6 از پردازنده هشت هسته ای با فرکانس ۱.۴ گیگاهرتز و ۳ گیگابایت رم بهره می برد که ظرفیت حافظه داخلی آن ۳۲ گیگابایت خواهد بود. البته می توان از طریق درگاه کارت میکرو اس دی آن را تا ۱۲۸ گیگابایت افزایش داد.   انتظار می رود این گوشی از دوربین ۱۳ مگاپیکسلی اصلی بهره ببرد و دوربین جلوی آن نیز سنسور ۵ مگاپیکسلی داشته باشد. گوشی Enjoy 6 یا 6S دارای باتری با ظرفیت ۲۹۲۰ میلی آمپرساعت خواهد بود که می تواند این تلفن هوشمند را ساعت ها روشن نگه دارد.   متاسفانه هنوز زمان عرضه و قیمتی که محصول جدید کمپانی چینی هواوی خواهد داشت مشخص نیست اما همانطور که می دانید هواوی میت 9 قرار است روز ۱۳ آبان (۳ نوامبر) رونمایی شود. به همین دلیل احتمال اینکه هواوی از این گوشی میان رده همزمان با فبلت پرچمدار خود رونمایی کند، وجود دارد.      منبع:زومیت