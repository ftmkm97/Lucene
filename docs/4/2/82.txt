کلاهی می بافم
 
&nbsp;مراسم «کلاهی می بافم برای برادر مدافعم» صبح دیروز با حضور سرداران و مادران شهدای مدافع حرم برگزار و تلاش دوستداران مدافعان برای کمک رسانی به شکلی تازه رقم خورد. بخش فرهنگ پایداری تبیان   مراسم «کلاهی می بافم برای برادر مدافعم» 29 مهرماه با حضور سرهنگ کاظم رضایی، فرمانده ناحیه سلمان فارسی، حسین عباسپور، مسئول ستاد مردمی شهدای مدافع حرم منطقه 11، مادر شهیدان علی آقاعبدالهی و مادر شهید مجید قربانخانی از مدافعان حرم ال الله برگزار شد.
&nbsp;در این مراسم زنان بسیجی شهر تهران در مسجد حضرت ولیعصر (عج) گرد هم آمدند و دوستداران مدافعان حرم به بافتن کلاه برای مدافعان حرم پرداختند.
در این مراسم سرهنگ کاظم رضایی، فرمانده ناحیه سلمان فارسی در طی سخنرانی گفت: امروزه باید روحیه جهادی داشته باشیم و به جبهه مقاومت کمک برسانیم چراکه مدافعان حرم در سرمای زمستان نیاز به کلاه و لباس گرم دارند. امروز نیز باید مانند دوران دفاع مقدس که مادران شهدا و همسران شهدا در مسجد دور هم جمع می شدند و خودجوشانه به جبهه های حق علیه باطل کمک می کردند، فعال باشیم. اجر این رشادت هایتان با خداوند باشد. شما شیر زنان دلیر ایران اسلامی همیشه در عرصه مختلف پیشتاز بوده اید.
در ادامه حسین عباسپور، مسئول ستاد مردمی شهدای مدافع حرم منطقه 11 گفت: بیش از هزاران توپ کاموا از استان های مختلف برای ما فرستاده شده ست، این وضع دقیقاً خاطرات جنگ برای ما تداعی می کند. علاقه مندان جهت مشارکت در این امر خداپسندانه می توانند به ناحیه سلمان فارسی مراجعه کنند.
بر اساس این گزارش علاقه مندان جهت تحویل کلاه ها و دریافت کاموا می توانند به ستاد شهدای مدافع حرم به آدرس؛ میدان حر، خیابان کاشان، ناحیه سلمان فارسی، معاونت روابط عمومی مراجعه کنند.    منبع: ایکنا
 