برای دومین بار «کلمات تنم را کبود کرده اند»
 مجموعه شعر «کلمات تنم را کبود کرده‌اند» اثر نسرینا رضایی تجدید چاپ شد. بخش کتاب و کتاب خوانی تبیان    &nbsp;چاپ دوم مجموعه شعر «کلمات تنم را کبود کرده‌اند» اثر نسرینا رضایی از سوی نشر چشمه منتشر و راهی بازار کتاب شده است. این مجموعه شامل ۳۸ شعر کوتاه و بلند در ۷۶ صفحه از نشر چشمه به قیمت ۷۰۰۰ تومان است که قبل از نمایشگاه بین‌المللی کتاب روانه کتابفروشی‌ها شده است. این شاعر جوان و خلاق راویِ عریان احساسات زیرپوستی جامعه امروزی است. جسارت او در خلق تصاویری بکر که تحت تاثیر روابط انسانیِ سرد اجتماع روایت می‌شود، باعث چالش جدی در مخاطبش می‌گردد. این همذات پنداری درونی مشخصه نسل جدیدی است که جهان پیرامونش را فارغ از هرگونه لفافه و پیچیدگی می‌خواهد. نسرینا رضایی بیشتر مفاهیم انسانی را صریح و با زاویه دید انسانی معترض، عاصی و تنها بازخوانی می‌کند. سرعت انتقال معنا و مفهوم در تشبیه و استعاره و با اجرای تکنیک‌های مدرن در این مجموعه غافلگیری دلپذیری را به نمایش می‌گذارد.     منبع: مهر

