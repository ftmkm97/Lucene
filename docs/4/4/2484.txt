سلامت کودکان، بازیچه تجارت دود
 بازی کم خرج و دم دستی است. کافی است 200 تومان در جیب دانش آموز باشد تا با مراجعه به اولین فروشگاه یا دکه مطبوعاتی، سیگاری بخرد و بازی بازی، کامی بگیرد. بخصوص با شروع فصل مدارس، این خطر بیشتر وجود دارد که در جمع های دوستانه دانش آموزان، سیگار کشیدن های تفریحی پررنگ تر شود. بخش اجتماعی تبیان   براساس قانون جامع کنترل و مبارزه ملی با دخانیات که سال 85 تصویب شد، فروش سیگار به افراد زیر 18 سال ممنوع است. حتی در آیین نامه اجرایی این قانون، تاکید شده اگر فروشنده به سن متقاضی سیگار شک داشته باشد، باید از او بخواهد کارت شناسایی اش را نشان بدهد.البته همه اینها فقط در مقام قانون و روی کاغذ است. در مقام عمل، دانش آموز می تواند براحتی از هر فروشگاه یا دستفروشی که دوست داشت، سیگار یا توتون و تنباکوی مورد علاقه اش را تهیه کند.  خرید سیگار به آسانی خرید پاستیل  خرید سیگار از سوی دانش آموزان، جنسیت نمی شناسد. در یکی از دکه های مطبوعاتی فلکه دوم صادقیه تهران که در مسیر تردد دختران دانش آموز زیادی قرار دارد، دختران کم سن و سال هم براحتی سیگار می خرند، طوری که می شود در همان پارک حوالی میدان صادقیه، انبوهی از دختران دانش آموز را مشاهده کرد که بدون نگرانی، دسته جمعی سیگار می کشند. 
&nbsp;
وقتی از فروشنده دکه می پرسم که چرا برخلاف قانون به دانش آموزان سیگار می فروشد، شاکی می شود و می گوید: اگر از من سیگار نخرند، از دکه های دیگر می خرند. من مسئول تربیت بچه ها نیستم، این خانواده آنهاست که باید آنها را تربیت کند، نه من. 
 اگر مردم نسبت به فروش سیگار به کودکان، حساس تر شوند، همین حساسیت و نظارت مردمی می تواند دایره جولان متخلفان را روز به روز محدودتر کند تا هر کس به خودش اجازه ندهد برای افزایش دخل روزانه اش، کودکان را به دام دخانیات بکشاند مغازه دیگری در نزدیکی چهارراه یافت آباد که اتفاقا در نزدیکی یک مجموعه ورزشی قرار دارد و نوجوانان زیادی از آنجا تردد دارند، فروشنده اش براحتی سیگار را به دست مشتریان کم سن و سال می دهد. وقتی با فروشنده اش از قانون مبارزه با دخانیات و منع فروش سیگار به زیر 18 ساله ها حرف می زنم، کاملا خودش را از این قانون بی اطلاع نشان می دهد و می گوید: مواد مخدر که نفروخته ایم، سیگار می فروشیم که در دسترس همه قرار دارد. تا حالا هم نشده کسی بیاید و از ما بخواهد سیگار را به چه کسی بفروشیم و به چه کسی نفروشیم. 
&nbsp;
فروشنده دکه سوم که با چشم خودم دیده ام به پسری 16&nbsp;&nbsp;&nbsp; 15 ساله دو نخ وینستون فروخته است، جوابم را درست و حسابی نمی دهد. پرخاش می کند و می گوید: نمی دانستم هرکس سیگار خواست باید ازش شناسنامه بگیرم !&nbsp; هماهنگی بین سازمانی نداریم  اداره اماکن، شهرداری، وزارت بهداشت و اتحادیه اصناف هر کدام به نوعی وظیفه دارند با نظارت های گسترده، مانع فروش سیگار به افراد زیر 18 سال شوند. 
&nbsp;
غلامرضا حیدری، رئیس مرکز تحقیقات کنترل دخانیات دانشگاه علوم پزشکی شهید بهشتی معتقد است که هماهنگی بین سازمانی مناسبی در این حوزه نداریم، طوری که راهبردهای هیچ کدام از این سازمان ها با یکدیگر هماهنگی کامل ندارد.&nbsp; ریختن موها، بروز جوش های مختلف در سراسر بدن و زخم&nbsp; در دهان، فقط گوشه کوچکی از مضرات مصرف درازمدت سیگار است. همچنین سیگاری ها&nbsp; 40 درصد بیش از افراد دیگر ممکن است به آب مروارید و حتی نابینایی مبتلا شوند. عفونت گوش میانی هم در سیگاری ها، سه برابر بیشتر از سایر افراد جامعه است به گفته حیدری، هم اکنون ده سال از تصویب و اجرای قانون مبارزه با دخانیات می گذرد، با آن که ستادی هم برای اجرای این قانون ایجاد شده، اما اجرای مصوبات ستاد کشوری کنترل دخانیات از سوی سازمان های مختلف، چندان جدی گرفته نمی شود؛ زیرا هماهنگی فراسازمانی وجود ندارد تا همه دانشگاه های علوم پزشکی ملزم به رعایت آن باشند. این که به قول حیدری، کم کاری های خودمان را به گردن مافیا بیندازیم، نوعی فرافکنی است که بهبود در وضعیت فعلی ایجاد نخواهد کرد، بلکه باید با مسئولیت پذیری، هر سازمان به وظیفه اش ضمن تعامل با سازمان های دیگر، عمل کند.&nbsp;
 مردم هم به میدان بیایند اگرچه در یک دهه اخیر، اقدام موثری از سوی نهادهای متولی برای مهار فروش مواد دخانی به افراد زیر 18 سال انجام نشده است، اما دکتر حسن آذری پور، عضو کمیته کشوری کنترل مصرف دخانیات وزارت بهداشت ، عقیده دارد که بدون مشارکت مردم، قانون مبارزه با دخانیات، قابلیت اجرا شدن ندارد و نباید برای اجرای این قانون، فقط بر حضور نیروهای ناظر متکی بود. این مقام مسئول تاکید دارد که نمی شود در هر مکان عرضه مواد دخانی یا هر فروشگاهی، یک فرد ناظر را به کار گرفت تا مانع فروش مواد دخانی به افراد زیر 18 سال شود، بلکه در این حوزه نیاز است مردم هم مشارکت جدی داشته باشند و در صورت دیدن موارد تخلف، سازمان های ناظر را مطلع کنند. 
&nbsp;
اگر مردم نسبت به فروش سیگار به کودکان، حساس تر شوند، همین حساسیت و نظارت مردمی می تواند دایره جولان متخلفان را روز به روز محدودتر کند تا هر کس به خودش اجازه ندهد برای افزایش دخل روزانه اش، کودکان را به دام دخانیات بکشاند.
 بلاهایی که با سیگار کشیدن می آید  ریختن موها، بروز جوش های مختلف در سراسر بدن و زخم&nbsp; در دهان، فقط گوشه کوچکی از مضرات مصرف درازمدت سیگار است. همچنین سیگاری ها&nbsp; 40 درصد بیش از افراد دیگر ممکن است به آب مروارید و حتی نابینایی مبتلا شوند. عفونت گوش میانی هم در سیگاری ها، سه برابر بیشتر از سایر افراد جامعه است. 
&nbsp;
خشکی پوست، افزایش چین و چروک پوست، از دست رفتن دندان ها، افزایش احتمال ابتلا به پوکی استخوان و بالاتر رفتن احتمال ابتلا به بسیاری از سرطان ها از جمله سرطان پوست، از دیگر عوارض مصرف سیگار است. آمار ناتوانی جنسی هم در بین سیگاری ها بیشتر گزارش شده و همچنین احتمال ابتلا به بیماری های قلبی و عروقی، فشار خون و زخم معده نیز در سیگاری ها بالاست.    منبع: جام جم آنلاین
 