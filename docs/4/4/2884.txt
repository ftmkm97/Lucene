نگارخانه ابراهیمی نژاد میزبان عکس های دفاع مقدس می شود
 به مناسبت هفته دفاع مقدس نمایشگاهی با عنوان «دفاع همچنان باقی است» در نگارخانه ابراهیمی نژاد برگزار می شود. بخش هنری تبیان   به&nbsp; مناسبت هفته دفاع مقدس نگارخانه ابراهیمی نژاد عکس های دفاع مقدس را از 31 شهریور ماه به مدت 10 روز به نمایش می گذارد. این نمایشگاه شامل 100 قطعه عکس از محمدحسین حیدری، بهرام محمدی فرد، علی رهبری، محمد فرنود، حاج محمدی، اسماعیل داوری، کمال الدین شاهرخ و سعید صادقی بوده که با همکاری بنیاد حفظ آثار و نشر ارزش های دفاع مقدس، انجمن عکاسان انقلاب و دفاع مقدس، اداره فرهنگی ارزش های دفاع مقدس سپاه، سازمان حفظ آثار و نشر ارزش های دفاع مقدس بسیج، معاونت پژوهش و ارتباطات فرهنگی بنیاد شهید و معاونت فرهنگی و اجتماعی شهرداری منطقه 15 جمع آوری شده است. این نمایشگاه که با عنوان «دفاع همچنان باقی است» برگزار می شود که تصاویری از حضور رهبر معظم انقلاب اسلامی در جبهه، شهید چمران، رزمنده ها و فرهنگ جبهه دیده خواهد شد. نمایشگاه «دفاع همچنان باقی است» از ساعت 17 تا 20 پذیرای علاقه مندان است و برای هزینه ورود به نمایشگاه آمده است: «ورودی یک فاتحه برای شهدا». نگارخانه ابراهیمی نژاد در بزرگراه شهید محلاتی، خیابان نبرد، خیابان آهنگ، روبه روی بوستان یاس، کوچه نرگس، گلستان 2، ساختمان شماره 72 واقع است.    منبع: فارس