بروز رسانی تحریم های ایران!
 وزارت خزانه داری اخبار مربوط به تسهیل تحریم های باقیمانده علیه ایران را تکذیب و اعلام کرد فقط دستورالعمل های قبلی مربوط به بایدها و نبایدهای تحریم های ایران را «به روز» کرده است. بخش سیاست تبیان   وزارت خزانه داری در بیانیه ای اعلام کرد دستور العمل جدید این وزارت خانه درباره ایران به معنای تسهیل تحریم های باقیمانده نیست. برخی تحلیلگران پیش تر گفته بودند زبان دستورالعمل ها به معنای بازنگری در برخی تحریم های آمریکا علیه ایران است.  وزارت خزانه داری آمریکا تأکید کرد به روز کردن قوانین و مقررات فقط برای شفاف سازی بایدها و نبایدهایی براساس توافق هسته ای پارسال است و نه چیز دیگر.   ایران و گروه&nbsp;1+5 در 14 ژوئیه 2015 در خصوص برنامه هسته ای ایران به توافق رسیدند.  وزارت خزانه داری آمریکا در بیانیه خود همچنین گفته است؛ به روز کردن دستورالعمل ها که روز جمعه منتشر شد با هدف شفاف سازی تعلیق تحریم ها تحت توافق هسته ای و همچنین مشخص کردن تحریم هایی بود که همچنان سرجایشان باقی مانده اند و دلالت بر تسهیل تحریم های اضافی ندارد. &nbsp;وزارت خزانه داری آمریکا روز جمعه (دیروز) دستورالعمل های جدیدی منتشر کرد که به گفته کارشناسان به تجار اجازه می دهد معاملات دلاری خود با ایران را از طریق موسسات بانکداری برون&nbsp; مرزی تا زمانیکه وارد سیستم مالی آمریکا نشده است انجام دهند. وزارت خزانه داری بعد از انتشار این دستورالعمل ها، مجبور شد اطلاعیه دیگری برای شفاف سازی منتشر کند. این وزارتخانه روایت کارشناسان درباره تسهیل تحریم های بیشتر در ارتباط با ایران را نادرست خوانده است. ایران و 1+5 (آمریکا، انگلیس، فرانسه، روسیه، چین بعلاوه آلمان) در 14 ژوئیه 2015 در خصوص برنامه هسته ای ایران به توافق رسیدند.     منبع : خبرگزاری فارس   