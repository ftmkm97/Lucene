نانو ماده زینک اکساید و محصول کاربردی دستاورد تقدیری دوره اول سیمای نور
   
یازدهمین دوره از پروژه های دانش آموزی تبیان نیز با یاری خداوند و حضور پر شور شما دوستان و علاقمندان به پایان رسید.
در این دوره از جشنواره تعداد 185 گروه به عنوان گروه های تقدیری در بخش های سمینارهای علمی، مسابقات و غرفه های نمایشگاهی به عنوان گروه های تقدیری برگزیده و معرفی شدند.
بر آن شدیم تا با معرفی پروژه های گروه های تقدیری علاوه بر قدردانی از این دوستان نوآور، زمینه ای را برای ایده پروری سایر پژوهشگران علاقمند فراهم آوریم.
&nbsp;&nbsp;
مقطع: دوره اول
موضوع: سنتز و بررسی میانگین ذرات، خواص آنتی باکتریال نانو ماده زینک اکساید و تولید یک محصول کاربردی
نام مدرسه: سیمای نور
نام استاد: خانم نرگس احمد آقایی
دانش آموزان: مهسا رشیدی، حسنا سحابی، نگار احمدیه

چکیده:
فناوری نانو واژه ای است كلی كه به تمام فناوری های پیشرفته در عرصه كار با مقیاس نانو اطلاق می شود. معمولاً منظور از مقیاس نانو، ابعادی در حدود&nbsp; 1nm تا 100nm می باشد. نانومتر یک میلیاردیم متر است فناوری نانو، هنر و علم دستكاری و بازچینی اتم ها برای ساخت مواد، ابزارها و سیستم های مفید در مقیاس یک میلیاردیم متر است.
نانوتكنولوژی تولید مولكولی یا به عبارت دیگر، ساخت اشیا در سایزهای اتم به اتم، مولكول به مولكول توسط روبات های برنامه ریزی شده در مقیاس نانومتریک است.

برای سنجش طول پیوندهای كربن -&nbsp;كربن، یا فاصله میان دو اتم بازه 12 تا 15 نانومتر به كار می رود؛ همچنین قطر یک مولكول دی ان ای دو رشته ای نزدیک به 2 نانومتراست و از سوی دیگر كوچک ترین باكتری 200 نانومتر است. اگر بخواهیم برای دریافتن مفهوم اندازه یک نانومتر نسبت به متر سنجشی انجام دهیم می توانیم اندازه آن را مانند اندازه یک تیله به كره زمین بدانیم یا به شكلی دیگر یک نانومتر اندازه رشد ریش یک انسان در طول زمانی است كه برای بلند كردن تیغ از صورتش باید بگذرد.

در مجموع این فناوری شامل سه مرحله می باشد:
1.&nbsp; طراحی مهندسی ساختارها در سطح اتم.
2. تركیب این ساختارها و تبدیل آن ها به مواد جدید با ساختار نانو با خصوصیات ویژه
3. تركیب اینگونه مواد و تبدیل آن ها به ابزارهای سودمند

تاثیر نانو ماده زینک اكساید بر میكروب ها
اثر ضد میكروبی نانوذرات فلزی از جمله نانو ذرات اكسید روی طی سال های اخیر مورد توجه زیادی قرار گرفته است. اثر ضد میكروبی قابل توجه و قیمت پایین نانو ذرات اكسید روی موجب شده است تا امكان بكارگیری آن ها در صنعت غذا جهت كاهش رشد باكتری های موجود در مواد غذایی وجود داشته باشد. در مطالعه حاضر تأثیر نانو ذرات اكسید روی بر رشد باسیلوس سوبتیلیس وا شرشیاكلی كه از جمله باكتری های مهم موجود در مواد غذایی هستند، بررسی شده است. به عنوان مثال هر دو غلظت 2% و 4%&nbsp;از نانو ذرات اكسید روی به طور معنی داری سبب كاهش رشد باكتری اشرشیاكلی شد. با این حال در مورد باكتری باسیلوس سوبتیلیس فقط غلظت 4% نانو ذرات موجب كاهش معنی دار شمار باكتری شد و در غلظت 2% این نانو ذرات تغییر معنی داری در تعداد باكتری باسیلوس سوبتیلیس مشاهده نشد.
با توجه به نتیجه مطالعات حاضر نانوذرات زینک اكساید می توانند موجب كاهش معنی داری در تعداد هر دو باكتری شوند. البته به نظر می رسد این نانو ذرات روی باكتری های گرم منفی تأثیر بیشتری داشته باشند.   
كشت باكتری ها و روشهای متداول آن
تعریف كشت :هنگامیكه باكتری ها در شرایطی مناسب قرار گیرند كه قادر به تكثیر و رشد باشند اصطلاحاً گفته می شود باكتری كشت داده شده است.

انواع محیط كشت
•&nbsp;محیط های كشت انتخابی&nbsp;
•&nbsp;محیط های افتراقی&nbsp;
•&nbsp;محیط های غنی كننده&nbsp;
•&nbsp;محیط كشت كامل&nbsp;

برای مشاهده مجموعه فایل های ضمیمه اینجا کلیک کنید.
&nbsp;&nbsp;
بخش پژوهش های دانش آموزی تبیان، تهیه و تنظیم: نسرین صادقی