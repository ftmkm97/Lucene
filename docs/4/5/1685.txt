از عدس تا چای ریبوس: بی دغدغه میل کنید
 در این مطلب 8 ماده غذایی مفید که می توانید با خیال راحت به برنامه غذایی تان اضافه کنید را معرفی می کنیم. لطفاً از این مواد غذایی زیاد مصرف کنید. فاطمه مهدی پور - بخش تغذیه و آشپزی تبیان   خیلی از افراد به دلیل سن و سال یا مراقبت از تناسب اندام و غیره به سراغ مواد غذایی چرب، شیرین یا شور نمی روند. باید بدانید که از همان جوانی باید مراعات کرد و دچار افراط و تفریط نشد. خوشبختانه تعداد مواد غذایی که بدون تحمیل چربی یا قند و غیره به سلامتی و تناسب اندام ما کمک می کنند کم نیست. در این مطلب 8 ماده غذایی مفید که می توانید با خیال راحت به برنامه غذایی تان اضافه کنید را معرفی می کنیم. لطفاً از این مواد غذایی زیاد مصرف کنید. عدس: انرژی بگیرید بدون چربی گرچه تمام حبوبات در هر 100 گرم حدود 300 تا 350 کیلوکالری دارند اما به دلیل شاخص گلیسمی پایینی که دارند زمینه چاقی را فراهم نمی کنند و در عین حال میزان زیادی مواد معدنی و دیگر ریزمغذی ها را به بدن می رسانند.  توصیه می کنیم سوپ سبزیجات را در منزل تهیه کرده و با سبزیجات معطر و ادویه های دلخواه بدون افزودن چربی آن ها را خوش طعم کنید حبوبات باعث تأمین انرژی طولانی مدتی برای بدن می شود و دیگر نیازی نیست به سراغ ناخنک زدن و ریزه خواری بروید. این مواد غذایی منبع خوب پروتئین هستند و در عین حال چربی به بدن نمی رسانند. در بین حبوبات بهترین گزینه برای دریافت انرژی عدس است. البته نباید از نخود و لوبیاها غافل شوید. توصیه می کنیم عدسی برای صبحانه را فراموش نکنید و از هر موقعیتی برای طبخ غذا با عدس و دیگر حبوبات بهره ببرید. سیب: شیرینی کم، سیری طولانی مدت میوه ها حاوی میزان کافی قند هستند به طوری که هر سهم غذایی از آن ها به طور متوسط معادل 4 حبه قند هستند. اما برخی از این میوه ها حاوی کربوهیدرات کمتری هستند بنابراین کالری آن ها نیز کمتر و می توانید با خیال راحت نسبت به مصرف آن ها اقدام کنید. سیب یکی از همین میوه های کم کالری است. درست است که سیب یک میوه شیرین محسوب می شود اما به دلیل پکتین موجود در آن باعث ایجاد احساس سیری طولانی مدت شده و اجازه نمی دهد به سمت خوردن هله هوله بروید.   پنیر سفید 0% چربی: سرشار از پروتئین سیرکننده پنیر سفید کم چرب بدون افزودن مربا یا عسل می توان یک ماده غذایی سالم دانست. چون این پنیر حدود 9 تا 10 درصد پروتئین سیرکننده داشته و فاقد چربی است. میزان کربوهیدرات این پنیر نیز کم تخمین زده شده است. با مصرف 100 گرم از این پنیر کمتر از 50 کالری نصیبتان می شود.
توجه داشته باشید که مصرف لبنیات در روز بیش از 3 تا 4 سهم غذایی نباشد چون مازاد کلسیم در بدن در طولانی مدت بخصوص برای قلب مضر است. پرتقال: قند کمتر و ویتامین بیشتر پرتقال یکی از مرکبات پرطرفدار و از دوستان لیموترش و گریپ فروت و غیره است. به طور کلی مرکبات حاوی کربوهیدرات کمی هستند و بنابراین می توان آن ها را با خیال راحت مصرف کرد. توصیه می کنیم که مصرف میوه های شیرین تری مانند موز و انگور را به روزانه یک سهم غذایی محدود کنید. یادتان باشد که انگور از حدود 20 درصد قند تشکیل شده است. سوپ سبزیجات: بدون چاقی سیرتان می کند کدو کم کالری و سرشار از فیبرها و ویتامین ها است و شما می توانید بدون نگرانی و سرزنش کردن خودتان از آن مصرف کنید. شما می توانید یک بشقاب رژیمی و در عین حال مغذی از کدو، کاهو، سبزیجات برگ دار مانند اسفناج، کلم ها، خیار و همچنین فلفل دلمه ای تهیه کنید سوپ سبزیجات از سبزیجات متنوع تهیه می شود و به همین دلیل کم کالری است. خوردن یک پیاله بزرگ از این سوپ ها باعث پر شدن معده شده و جای کمتری برای دریافت مواد غذایی پرکالری می ماند. توصیه می کنیم سوپ سبزیجات را در منزل تهیه کرده و با سبزیجات معطر و ادویه های دلخواه بدون افزودن چربی آن ها را خوش طعم کنید. اگر سوپ مصرفی تان را از محصولات آماده تهیه می کنید حتماً روی برچسب آن را به دقت مطالعه کنید. چون این سوپ های آماده معمولاً حاوی خامه و مواد پرچرب هستند. کدو: یک سبزی لاغر کننده کدو کم کالری و سرشار از فیبرها و ویتامین ها است و شما می توانید بدون نگرانی و سرزنش کردن خودتان از آن مصرف کنید. شما می توانید یک بشقاب رژیمی و در عین حال مغذی از کدو، کاهو، سبزیجات برگ دار مانند اسفناج، کلم ها، خیار و همچنین فلفل دلمه ای تهیه کنید.
حتماً می دانید که مصرف این سبزیجات به صورت خام تأثیر سیرکنندگی بیشتری دارند چون لازم است که به خوبی آن ها را جویید. اما با این حال فیبرهای موجود در آن ها ممکن است باعث تحریک دستگاه گوارشتان شود. بنابراین اگر روده هایتان حساس است بهتر است که این سبزیجات را به صورت پخته میل کنید. یادتان باشد که پختن این مواد غذایی نیز بسیار مهم است. بنابراین نباید در طبخ آن ها از روغن زیاد استفاده کنید. یادتان باشد که بخارپز کردن و یا استفاده از مقدار کمی روغن زیتون و افزودن چاشنی های دلخواه بهترین روش طبخ و مصرف آن ها است. یادتان باشد که برخی از سبزیجات مانند سیب زمینی، نخودفرنگی، آرتیشو و غیره به خانواده سبزیجات نشاسته ای تعلق دارند و کربوهیدرات بیشتری دارند.   تمشک: بخورید و لذت ببرید اگر عاشق میوه های قرمز هستید خوشحال باشید. این میوه ها حاوی کربوهیدرات کمی هستند بنابراین پرکالری محسوب نمی شود. بنابراین می توانید با خیال راحت تر از آن ها استفاده کنید. در بین این میوه های قرمز تمشک و همچنین توت فرنگی حاوی حدود 6 درصد قند هستند. می توانید با خیال راحت از این میوه ها استفاده کرده و از خواص بی نظیر آن ها بهره مند شوید. البته فراموش نکنید که گیلاس جزو میوه های قرمز شیرین است. بنابراین نباید در مصرف آن دچار افراط شوید. چای رویبوس: نوشیدنی سالم برای هر زمانی از روز چای رویبوس و همین طور آن جزو نوشیدنی هایی هستند که بدون افزودن قند می توانید با خیال راحت میل کنید. این نوشیدنی باعث برطرف کردن دل ضعفه های بین روز می شود و البته ویتامین و آنتی اکسیدان زیادی نیز به بدن می رساند. چای رویبوس جزو چای های بدون تئین است بنابراین خاصیت محرکی کمتری دارد و شما می توانید در هر ساعتی از روز که بخواهید از آن میل کنید. این چای برای سلامت پوست و بالا بردن سوخت و ساز بدن مفید است.    
 