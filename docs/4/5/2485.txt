آمادگی حزب اسلامی برای محاکمه جنایتکاران
 در پی امضای توافق نامه صلح دولت با حزب اسلامی به رهبری حکمتیار، این حزب برای محاکمه جنایتکاران جنگی در یک دادگاه بی طرف اعلام آمادگی کرد. بخش سیاست تبیان   
بعد از امضای توافق نامه صلح دولت افغانستان با حزب اسلامی به رهبری گلبدین حکمتیار، احزاب و نهاد های سیاسی واکنش های گسترده ی در پی داشته است.
موافقت نامه صلح حکومت افغانستان با حزب اسلامی، روز پنج شنبه، اول میزان با حضور نمایندگان حکومت افغانستان، شورای عالی صلح و نمایندگان حزب اسلامی در حضور رسانه ها به امضا رسید.
این درحالی است که خیلی از چهره های جهادی نسبت به این توافق میان دولت و حزب اسلامی واکنش ندادند. خیلی از کسانی که مخالف امضای موافقت نامه صلح با گلبدین حکمتیار هستند، به این باورند، جنایت های جنگی که در طول جنگ های داخلی اتفاق افتاده قابل بخشش نیست و آقای حکمتیار نیز از این جمع استثنا نیست.
در همین حال قریب الرحمان سعید، عضو ارشد حزب اسلامی پس از توافق صلح این حزب با دولت افغانستان اعلام کرد، از افغان های آسیب دیده در جنگ، عذرخواهی می کند.
سعید به رسانه ها گفت: با محاکمه افرادی که متهم به جنایت جنگی شناخته شده اند، به شرط تشکیل محکمه بی طرف موافق است. 
توافق نامه صلح با گلبدین حکمتیار درحالی به امضا رسیده که برخی از کارشناسان کشور به این باورند، توافق حاصل شده بین دولت و حزب اسلامی روند گفتگوهای صلح دولت افغانستان با طالبان&nbsp; را تسهیل خواهد کرد.
اظهارت تازه این عضو ارشد حزب درحالی مطرح می شود که امضای توافق نامه صلح دولت افغانستان با حزب اسلامی واکنشی های گسترده ی جهانی را به همراه داشته و خیلی از نهادهای مهم سیاسی خارجی از این توافق نامه استقبال کردند.
گلبدین حکمتیار یکی از چند رهبر جهادی افغانستان است که پس از پایان جنگ های داخلی در انزوای سیاسی بسر می برد و حزب او به نیز به چند شاخه دیگر انشعاب کرده است. 
پس از شکست طالبان و حضور نیروهای غربی در کشور و تشکیل دولت موقت به رهبری حامد کرزی نیروهای تحت امر گلبدین حکمتیار در 15 سال گذشته در برابر نیروهای خارجی جنگیده اند.
منبع: خبرگزاری افق
