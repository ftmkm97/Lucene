پایان طلایی در پارالمپیک تلخ
 کاروان منا با طلای والیبال نشسته در رتبه پانزدهم رقابت های پارالمپیک ریو قرار گرفت؛ آن هم با کسب 24 مدال(8 طلا، 9 نقره و 7 برنز) تا از نظر مدالی عملکردی مشابه پارالمپیک لندن(24 مدال شامل 10 مدال طلا، 7 نقره و 7 برنز) داشته باشد. بخش ورزشی تبیان   در آخرین روز از پانزدهمین دوره رقابت های پارالمپیک 2016&nbsp; ریو، بلندقامتان والیبال نشسته ایران روی سکوی قهرمانی رفتند. شاگردان هادی رضایی که در آخرین بازی خود در فینال این رقابت ها مقابل بوسنی&nbsp; وهرزگوین صف آرایی کردند، درحالی 3- یک این تیم را شکست دادند که موفق شدند انتقام باخت در پارالمپیک 2012 را هم از بوسنی قهرمان دوره قبل پارالمپیک بگیرند. ششمین قهرمانی والیبال نشسته ایران درحالی رقم خورد که رضایی در این دوره از رقابت ها یک مهره خاص در ترکیب خود داشت.
&nbsp;مرتضی مهرزاد که از زمان ورودش به دهکده بازی های پارالمپیک توجه رسانه های خارجی را به خود جلب کرده&nbsp; بود، به طوری که سایت کمیته بین المللی پارالمپیک به او لقب هشت پای بزرگ را داده بود، نقش موثری در پیروزی های ایران ایفا کرد. سایت ورزشی شبکه TVN لهستان نیز با انتشار 11 ژس از مهرزاد بازیکن 29 ساله و 246 سانتی متری ایران نوشت: «این بازیکن ایرانی در ریو اضطراب آفرینی می کند. او ترس و اضطراب را ابتدا در مراسم افتتاحیه پارالمپیک ریو برای رقبای تیم ملی والیبال نشسته ایران ایجاد کرد و اکنون در میدان رقابت جادو می کند.»
&nbsp;گفتنی است کاروان منا تحت تاثیر حادثه مرگباری که برای گلبارنژاد رخ داد، پایان تلخی در ریو داشت.    منبع : کمیته المپیک 
