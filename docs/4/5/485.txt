هویت شهری درعزاداری ها
 مولفه هایی که هویت را می سازند از خصوصیات ظاهری تا اشکال اندیشه و تجربیات زیسته ، به طور کلی جهان وسیعی را شامل می شوند . محیط زندگی و رابطه ی متقابلی که میان انسان و فضا وجود دارد مسئله ی مهمی در این رابطه است .
 فراوری:فاطمه ناظم زاده- بخش اجتماعی تبیان   &nbsp; با اینکه چند روزی از تاسوعا و عاشورای حسینی می گذرد اما همچنان تصاویر عزاداری ها در شبکه های اجتماعی دست به دست می شود؛ تصاویری که پررنگ ترین آنها به آیین های عزاداری در شهرهای مختلف مربوط می شود.&nbsp;
شاید برای بسیاری از مردم این تصاویر، آینه ای از شعائر فرهنگی و مذهبی باشند اما برای عده زیادی از کارشناسان فرهنگی و جامعه شناسان، اطلاعاتی از نحوه بزرگداشت آیین های فرهنگی و مذهبی به دست می آید و هر سال جامعه شناسان و مردم شناسان زیادی روی ابعاد مختلف برگزاری آیین های مذهبی مطالعه می کنند یکی از این ابعاد هویت شهری افراد در نوع عزاداری و بزرگداشت آیین حسینی است.  شهر مسئله ای است که به خودیِ خود یکی از ابعاد هویت افراد را تشکیل می دهد و هر چقدر این هویت بدون تقویت تعصب ها در افراد پررنگ شود از چندین منظر مفید خواهد بود برای مثال، مردمی که به شهرشان عشق می ورزند درباره مسائلی مانند ظاهر شهر، محیط زیست آن و... حساس تر خواهند بود، بنابراین مهم است که مردم به شهر و محل زندگی شان احساس خوبی داشته باشند و یکی از راه های رسیدن به چنین احساسی، ارتباطات انسانی در شهر و حضور در مناسبت ها در کنار سایر اهالی شهر است هویت شهری اما مقوله ای بسیار مهم است. ازنظراجتماعی شهرها مکانهای مناسبی برای شکل گیری نهادهای اجتماعی اعتلای ارزشهای فرهنگی،گسترش و تحکیم روابط و مناسبات اجتماعی و پاسداری ارزش های انسانی وهویت های ملی و محلی هستند. لذا هویت در محیط های شهری به یکی از بحث انگیزترین موضوعات عصر حاضر تبدیل شده است ،تا جا ئی که امروز هرکس به طریقی خودآگاهانه یا ناخودآگاهانه نگران اسارت در بی هویتی است.
مولفه هایی که هویت را می سازند از خصوصیات ظاهری تا اشکال اندیشه و تجربیات زیسته ، به طور کلی جهان وسیعی را شامل می شوند . محیط زندگی و رابطه ی متقابلی که میان انسان و فضا وجود دارد مسئله ی مهمی در این رابطه است .&nbsp;
بسیاری از تصاویری که در روزهای گذشته در رسانه ها و شبکه های اجتماعی دیده ایم همراه با توضیحی درباره شهر محل برگزاری مراسم بوده اند مانند تصاویر مربوط به عزاداری ها در یزد، زنجان، لرستان و... اما آنچه در این میان می تواند توجه برخی از جامعه شناسان و رسانه ها را به خود جلب کند و البته موضوع جدیدی هم نیست، جای خالی کلانشهر ها در چنین تصاویری است. از قضا حتی اگر در کلانشهرها هم اجتماعاتی با هویت شهری ببینیم مربوط به مهاجرانی است که هنوز خودشان را از اهالی شهر مبدأ می دانند و به همان روش عزاداری می کنند، مانند «عزاداری هیأت خوزستانی های تهران».   به نظر می رسد این جای خالی دلایل زیادی داشته باشد و جای خالی های زیادی هم به وجود بیاورد، چراکه یکی از فاکتورهای مهم در تقویت انسجام شهری در واقع همان همگرایی و همنوایی اجتماعی است که خود را در برگزاری چنین مراسمی نشان می دهد؛ به عبارتی این یک انسجام محسوب می شود و فاکتور بسیاری مهمی است.
مرحوم محمود روح الامینی، پدر علم مردم شناسی در ایران، حرف های جالبی درهمین باره زده است؛ او در یکی از سخنرانی هایش دراین باره گفته است: «شهر مسئله ای است که به خودیِ خود یکی از ابعاد هویت افراد را تشکیل می دهد و هر چقدر این هویت بدون تقویت تعصب ها در افراد پررنگ شود از چندین منظر مفید خواهد بود برای مثال، مردمی که به شهرشان عشق می ورزند درباره مسائلی مانند ظاهر شهر، محیط زیست آن و... حساس تر خواهند بود، بنابراین مهم است که مردم به شهر و محل زندگی شان احساس خوبی داشته باشند و یکی از راه های رسیدن به چنین احساسی، ارتباطات انسانی در شهر و حضور در مناسبت ها در کنار سایر اهالی شهر است؛ برنامه هایی که تدارک دهندگان آن هم خود مردم شهر باشند و درباره مجامع مذهبی، بزرگداشت ها و اجرای آیین های مذهبی می تواند چنین نقشی را به خوبی ایفا کند.»
ازسوی دیگر تجمعاتی که با هویت خاص شهری یا قومی برگزار می شوند مشتمل بر آداب و رسومی خاص هستند؛ آدابی که هر روز در حال کمرنگ ترشدن در نحوه عزاداری اهالی کلانشهرهایی مانند تهران هستند و این خود، یک آسیب محسوب می شود.
  به نظر می رسد این جای خالی دلایل زیادی داشته باشد و جای خالی های زیادی هم به وجود بیاورد، چراکه یکی از فاکتورهای مهم در تقویت انسجام شهری در واقع همان همگرایی و همنوایی اجتماعی است که خود را در برگزاری چنین مراسمی نشان می دهد؛ به عبارتی این یک انسجام محسوب می شود و فاکتور بسیاری مهمی است. تقی آزادارمکی، جامعه شناس، در یادداشتی به همین موضوع اشاره کرده و نوشته است: «در ایران بیش از اینکه خود عزاداری مهم باشد، مراسم آن اهمیت داشته است و به عبارتی، وجه آداب و آیین آن اهمیت دارد. جامعه ای که اهل آداب نیست، جامعه نیست. جامعه ای که در آن مراسم و سنن جاری نیست، بی محتوا، سخت و شکننده است و به همین دلیل شما نمی توانید جامعه ای را پیدا کنید که در آن آداب نباشد و مراسم وجود نداشته باشد. وقتی آدم ها با هم جمع می شوند زمان غذا، ازدواج، دعوا، مرگ، شهادت و مراسم دینی که متأسفانه جامعه ایرانی آرام آرام می آموزد غذا را بی آداب و بدون رسم و رسوم مصرف کند، همچنین ازدواج بی رسم و رسوم یا بد رسمی ولی آن چیزی که جامعه ایران نمی تواند از آن گذر کند، مرگ و میر است چون واقعا یک انسان از دست می رود و حتی اگر معمولی هم باشد، باز برای عده ای عزیز است. در مراسم عزاداری، بیشتر دوستی ها ظهور می کند تا دشمنی ها اما در عروسی ها دشمنی ها ظهور می کند. اگر با این منطق به ماجرای عاشورا که یک ساحت دینی و اندیشه ای و آمال و آرزوی جامعه ایرانی است، نگاه کنیم عزیزی به نام امام حسین(ع) و مجموعه ای از آدم های دیگری که از یاران ایشان هستند، شهید می شوند. امام حسین(ع) و شهادت ایشان در آموزه های دینی به دلایل متعددی در مقابل ائمه دیگر مرکزیت بیشتری دارد، بنابراین آیین حداقل در ایران، بر اساس منطق اول و دومی که گفته شد، می تواند بسیار فراگیر، مهم، اساسی و تاریخی باشد؛ به همین دلیل آنچه برای جامعه ایرانی از بدو تشیع تا به امروز ماندگار بوده، مراسم عاشوراست.»   فقدان زیرساخت اینکه چرا کمتر شاهد اجتماعات واحد با هویت شهری در کلانشهرها هستیم و پیروی آن آداب و رسوم خاص هم به سمت کمرنگ شدن می روند، سؤالی است که باید از جامعه شناسان و مردم شناسان پرسید. حسین حسینی، مردم شناس، در این باره می گوید: «در کلانشهرها با چند مسئله روبه رو هستیم؛ اولی جمعیت زیاد است. جمعیت شهرهایی مانند لرستان یا زنجان به اندازه چند منطقه تهران است و همین موضوع جمع شدن همه مردم در یک محل خاص را سخت می کند.&nbsp;
 از سوی دیگر، مسئله وسعت را داریم یعنی همین که مردم در کلانشهرها بتوانند خودشان را در ساعتی مشخص به محلی مشخص برسانند و بعد از اتمام مراسم (که درباره عزاداری های ایام محرم اغلب تا نیمه های شب ادامه دارد) باید به محل زندگی شان برگردند.&nbsp;
  مهاجرت یکی از مسائلی است که فرهنگ شهرها را به شدت تحت تأثیر قرار می دهد. مثلا در دوران جنگ وقتی بسیاری از اهالی خوزستان مهاجرت کردند، فاکتورهای فرهنگی شان را به شهر مقصد بردند و حالا این شاخصه های فرهنگی تا حد زیادی جزئی از فرهنگ آن شهر شده است این در کلانشهرها کار بسیار سختی است؛ بنابراین خیلی ها ترجیح می دهند در جایی نزدیک تر به خانه شان عزاداری کنند. به همین دلیل، ما مشابه تجمعات عظیم و یکپارچه در شهرهای کوچک تر را به شکل تجمعات محلی در تهران می بینیم اما به نظر من از منظر جامعه شناختی اینها نمی توانند جای یکدیگر را بگیرند یعنی محلات هویتی به قدرت هویت شهری ندارند.»
ضمن اینکه به نظر می رسد هجوم مهاجران از فرهنگ ها و قومیت های مختلف به تهران، این کلانشهر را به محل حضور چندین فرهنگ تبدیل کرده و در این حالت کمی مشکل می توان هویت شهری ایجاد کرد.   حلقه مفقوده تعلق خاطر با وجود اینکه حسینی از نبود زیرساخت ها حرف می زند و آن را دلیلی برای شکل نگرفتن تجمعات عزاداری با هویت شهری در کلانشهرها می داند اما می بینیم که در ایام عزاداری بسیاری از اهالی شهرهای مختلف که در همین کلانشهرها حاضر هستند، مسافت زیادی را طی می کنند که در عزاداری مربوط به شهر خودشان شرکت کنند و از محله های دور و نزدیک، خودشان را به این مراسم می رسانند.
حسینی در این باره می گوید: «مهاجرت یکی از مسائلی است که فرهنگ شهرها را به شدت تحت تأثیر قرار می دهد. مثلا در دوران جنگ وقتی بسیاری از اهالی خوزستان مهاجرت کردند، فاکتورهای فرهنگی شان را به شهر مقصد بردند و حالا این شاخصه های فرهنگی تا حد زیادی جزئی از فرهنگ آن شهر شده است. این اتفاق در ابعاد کنترل شده خیلی هم خوبی است اما وقتی مهاجرت به شهری آن قدر زیاد باشد که دیگر اثری از بومی ها باقی نماند و اکثریت جمعیت شهر را مهاجران شهرهای دیگر تشکیل بدهند، ماجرا تا حد زیادی فرق می کند و انسجام اجتماعی دستخوش تغییر می شود. در چنین شرایطی حتی اگر یک عامل انسجام بخش بالاتر وجود نداشته باشد، ممکن است این فرهنگ موزائیکی خسارت ها و اصطکاک های زیادی هم به وجود بیاورد اما درباره کلانشهرهای ما از آنجایی که یک نیروی برتر که همان مذهب و ملیت است، وجود دارد باعث می شود که این اصطکاک ها به مرحله بحران نرسند اما به هرحال مانع از دسترسی به منافع حاصل از انسجام هویت شهری می شوند. می توان گفت که هنوز در کلانشهرها زمینه ای برای تعلق خاطر مهاجران وجود ندارد.» شاید به همین خاطر است که نحوه اجرای مناسک در کلانشهری مثل تهران هیچگاه شبیه به برخی از شهرستانها نخواهد بود.
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    منابع: سایت خبرانلاین / سایت انسان شناسی و فرهنگ 


 