آرامگاه حبیب بن مظاهر کجاست؟
 حَبیب بن مُظاهِر اَسَدی از قبیله بنی اسد، اهل کوفه و از اصحاب خاص حضرت علی(علیه السلام) و از یاران امام حسن(علیه السلام) و امام حسین(علیه السلام).  فرآوری: محمد باعزم - بخش تاریخ و سیره معصومین تبیان   هنگامی که&nbsp; امام زین العابدین علیه السلام دفن جسد مطهر امام حسین علیه السلام را به پایان رساند، قبری برای اجساد مطهر یاران آن حضرت کند و همه آنان را در آن قبر به خاک سپرد و فقط جسد مطهر حبیب بن مظاهر را به اصرار برخی از عموزادگانش جدای از قبور شهدا به خاک سپرد.
«ابن قولویه» در کتاب «کامل الزیارات» خود نقل می کند و قبر امام حسین علیه السلام و علی بن الحسین علیه السلام و سایر شهدا را نام می برد و از قبور دیگر یادی نمی کند، «شیخ محمد مهدی شمس الدین» در این باره می گوید: گفته می شود که بنی اسد قبر حبیب بن مظاهر را به تنهایی و در محلی در سمت سر امام حسین علیه السلام به خاک سپردند و این، به خاطر توجهی بود که آنان به وی داشتند؛ زیرا او هم از بنی اسد بود. بنی تمیم نیز جسد مطهر حربن یزید ریاحی را حدود یک میل دورتر از قبر امام حسین علیه السلام به خاک سپردند و قبر او امروزه مورد توجه همگان است، و این موضوع را شیخ مفید نیاورده است.
در کتاب «المزار» آمده است زیارت یاران امام حسین علیه السلام که کنار او دفن شده اند و همچنین آنان که مانند حضرت عباس علیه السلام و حبیب و حر در حرم مطهر کنار آن حضرت نیستند،  حبیب بن مظاهر از کوفیانی بود که پس از مرگ معاویه به امام حسین(علیه السلام) برای آمدن به کوفه دعوتنامه نوشتند. حبیب هنگامی که بیعت شکنی کوفیان را دید، مخفیانه از کوفه خارج شد و خود را به امام رساند و در روز عاشورا در کربلا به شهادت رسید. مستحب و سزاوار است. مرحوم «شیخ مظفر» پدر علامه شیخ مظفر به استناد روایت مذکور در صفحه 126 کتاب «کبریت احمر» ، صحت قبر صحابی بزرگوار، حبیب بن مظاهر را تأیید می کند و گفتنی است که شیخ مظفر این روایت را از «اسرار الشهاده» دربندی صفحه 469 و کتاب «ایقاد» سید محمد شاه عبدالعظیمی صفحه 144 نقل کرده و در کتاب خود «البطل الاسدی» چنین می گوید: روزی درباره شهدای کربلا و آرامگاه هایشان و چگونگی دفن آنان صحبت می کردیم و سخن به مرقد مطهر منسوب به حبیب بن مظاهر که نزدیکی سر مطهر است، رسید. «علامه سماوی» رحمه الله گفت: این مرقد صحت ندارد و ساختگی است و مدعی شد که این موضوع را از جماعتی شنیده است. شیخ مظفر ادامه می دهد ولی من معتقد به درستی این مرقد هستم و دلیلی بر ادعای مذکور نمی یابم به ویژه که این قصه در دوران علما و دانشمندانی بوده است که نفوذ دینی زیادی داشتند و از هرگونه بدعت جلوگیری می کردند. اگر حقیقت چنین بود، آن را انکار می کردند و به مقابله با آن می پرداختند و آنچه که درباره دفن شهدا آمده روشن و آشکار است و درستی وجود این مرقد را می رساند. مشهور بودن این مرقد و زیارت مردم و اقرار مراجع و مجتهدین و بزرگان شیعه که معاصر با آن علامه بودند و مخالفت نکردن آنان با زیارت این مرقد، دلیل دیگری در درستی انتساب این مرقد مبارک به حبیب بن مظاهر می باشد.    منابع: 
1. دانشنامه امام حسین علیه السلام 
2. مرقدها و مکانهای زیارتی کربلا 
3. دانشنامه مکتب اهل بیت

