اتمام حجت سید حسن نصرالله
 دبیرکل حزب الله لبنان :&nbsp;"پول عربستان و تصمیم گیری سیاسی و نفت و تمام طرح ها در منطقه در خدمت آمریکاست و این بدترین نهی از منکری است&nbsp;که ما باید در اولویت های مبارزات خودمان قرار دهیم.  بخش سیاست تبیان   سید حسن نصرالله دبیرکل حزب الله لبنان اعلام کرد: این جنایت هولناک که عربستان امروز در صنعاء مرتکب شد بسیاری از قدرت های جهان را رسوا خواهد کرد. سید حسن نصرالله همچنین تصریح کرد: ملت یمن با صبر و بردباری و فداکاری های خود حتماً بر دشمنان متجاوز پیروز خواهد شد. ما در راه مبارزه با اسرائیل و مبارزه با خطر تکفیری در مرزهای شرقی، شهید و مجروح تقدیم کرده ایم. وی افزود: سیاست های آمریکا و پروژه صهیونیستی از جمله مصادیق اصلی فساد است که باید با آن مبارزه کنیم.دبیرکل حزب الله لبنان ادامه داد: پول عربستان و تصمیم گیری سیاسی و نفت و تمام طرح ها در منطقه در خدمت آمریکاست. بدترین نهی از منکری که ما باید در اولویت های مبارزات خودمان قرار بدهیم، مبارزه با رژیم صهیونیستی است که سرزمین و منابع ما را تحت اشغال خود در آورده و به کشتار و هتک حرمت ما می پردازد و این اولویت مقاومت است. نصرالله گفت: اسرائیل ام الفساد است و کسانی که با فساد مبارزه می کنند اما با اسرائیل نمی جنگند مانند کسانی هستند که با کودکان مبارزه می کنند و با مادر آنها کاری ندارد، آری اسرائیل مادر فساد است. نصرالله خطاب به یمنی ها گفت: شما حتماً پیروز خواهید شد. خون انقلابی شریف شما بر شمشیر این وحشی ها و خون آشامها و قاتلان و تروریستها، پیروز خواهد شد. وی خاطرنشان کرد: عربستان میلیاردها دلار برای خرید سلاحهای آمریکا پول خرج می کند، سلاح هایی که در کشورهای ما به کار می رود و منفعت آن به بازارهای آمریکا می رسد. عربستان هرچه آمریکا می خواهد انجام می دهد و ملت خود را فریب می دهد. دبیرکل حزب الله افزود: ما در راه مبارزه با اسرائیل و مبارزه با خطر تکفیری در مرزهای شرقی، شهید و مجروح تقدیم کرده ایم.     منبع : خبرگزاری تسنیم   