«مجموعه شعر کودک» به خط بریل منتشر شد
   جدیدترین آثار شاعران حوزه‌ کودک برای کودکان نابینا به انتشار رسید.
بخش کتاب و کتاب خوانی تبیان
 

انتشارات کانون از چند سال پیش چاپ کتاب‌های بریل را برای کودکان و نوجوانان آغاز کرده است. اکنون نیز این انتشارات خبر از چاپ آثاری از مصطفی رحماندوست، افسانه شعبان‌نژاد، ناصر کشاورز، مهری ماهوتی و دیگر شاعران به‌نام حوزه‌ کودک در قالب دو مجموعه با عنوان «مجموعه شعر کودک» داده است.

«خاله جان دی دو و چند تا گردو»، «سلام! آدم فضایی»، «قد سر سوزن»، «بچه پیراهن»، «یک قاچ هندوانه»، «دامادی آقا‌ کلاغه»، «من، مامان و مدرسه»، «صدای بال لک لک‌ها» برخی از کتاب‌هایی هستند که در این دو مجموعه گردآوری شده‌اند.

این آثار که پیش از این از سوی تصویرگان شناخته شده به تصویر در آمده بودند، دربرگیرنده‌ مفاهیم اجتماعی، رفتاری، مهارتی و موضوع‌هایی مثل طبیعت،‌ دوستی، زندگی روزمره هستند و با هدف برانگیختن تخیل کودکان در قالب کتاب‌های بریل به انتشار رسیده‌اند.

گفتنی است که این آثار هم‌اینک به کتابخانه‌های کانون در سراسر کشور رسیده و مراکز فراگیر کانون نیز به آن دسترسی دارند. دیگر علاقه‌مندان نیز می‌توانند این کتاب‌ها را از تمامی کتابفروشی‌های کانون در سراسر کشور به قیمت 25‌ هزار تومان تهیه کنند.      منبع: ایبنا

