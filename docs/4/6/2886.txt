سقوط بهشت؛ اعاده حیثیت ناموفق از شاه
 آخرین شاه ایران، تمامی برنامه های مدرنیزاسیون کشور را بر پایه&nbsp; سکولاریسم و بی حجاب&nbsp; کردن زنان سنتی بنا نهاد. او از زنان خواست تا چادرهایشان را از سر بردارند، به دانشگاه بروند و در عرصه جامعه حضور یابند. بخش تاریخ ایران و جهان تبیان   چرا ایرانیان حاضر به دفاع از رژیم پهلوی نشدند؟  شاه، قوانین مربوط به حقوق زن در خانواده را تصویب کرد، زنان را به مقامات بالا منصوب کرد و آزادی غربی را از طریق شوی لباس شنای دیور و پخش برنامه تلویزیونی «مری تایلر مور» ترویج کرد. این تلاش ها باعث شدند تا بخش اندکی از فمینیست های سکولار پیشرفت کنند و در نهایت تا سال 1978، یک سوم از دانشجویان حاضر در دانشگاه ها را زنان تشکیل می دادند. با انقلاب سال 1979، این روند متوقف شد. پس از انقلاب، جمهوری اسلامی ایران تشکیل شد که کشور را مطابق قوانین شرعی اداره می کرد و حجاب برای زنان، شکل اجباری به خود گرفت. در سال های پس از انقلاب، بی سوادی زنان به شکل چشمگیری کاهش و تعداد زنان دانشجو در دانشگاه ها به طرزی باورنکردنی افزایش یافت و حضورشان در مجامع عمومی سر به فلک کشید. «سقوط بهشت» کتاب اندرو اسکات کوپر مقاله چاپ شده در نیویورک تایمز  در دهه&nbsp; 1990، تعداد زنانی که از قید رها شده بودند، بسیار بیشتر از دوران حکومت شاه بود. با وجود تجربه&nbsp; زیسته، این تفکر عمومی وجود دارد که دیکتاتورهای سکولار، بیشترین خدمت را به زنان خاورمیانه انجام می دهند. کتاب اندرو اسکات کوپر، «سقوط بهشت» نیز بر اساس چنین تفکری نوشته شده است. این کتاب سعی دارد روایت «تک بعدی» غربی از دوران شاه را تغییر دهد و اکنون که دیکتاتورهای حاضر در منطقه، همچون شاه با «تندروی های سیاسی و متعصبان مذهبی» مواجه شده اند، چه انتظاری باید از آن ها داشت. عنوان کتاب، به&nbsp; تنهایی دست نویسنده&nbsp; را رو می کند. کوپر می خواهد فقط بر نکات مثبتی که دوران شاهنشاهی را «بهشت» می کرد، تمرکز کند و همه&nbsp; نارضایتی هایی که به انقلاب سیاسی منجر شدند را نادیده می گیرد: بیزاری شاه از اعتراضاتی که هرچند صلح آمیز بودند، نفرت جاودان مردم از بازپس گیری قدرت شاه به وسیله آمریکایی ها در سال 1953 و بیزاری از رژیم سلطنتی که دست نشانده امپریالیسم آمریکایی بود. مشکل اساسی با متن کوپر، خصومت واضح و بی پرده&nbsp; او با اسلام گرایی است؛ این موضوع در نهایت باعث شده تا نویسنده از لحاظ تحلیلی، ناتوان و ضعیف باشد. او با همان افاده و تکبری سخن می گوید که نخبگان را بابتش سرزنش می کند؛ بابت اینکه هرگز میزان اهمیت مذهب در ایران را درک نکردند: «[آیت الله] خمینی فهمید که راه به قدرت رسیدن در ایران از خیابان می گذرد.» کوپر به متون اسلامی شخصیت هایی همچون جلال آل احمد و علی شریعتی و تأثیر آن ها بر اندیشه سیاسی بسیاری از جوانان فرهیخته ایرانی توجهی نمی کند و آن ها را نادیده می گیرد و تظاهرات گسترده مردمی که به انقلاب ختم شدند را «ازدحام» می نامد. کوپر صف آرایی گروه های مختلف انقلابی را تحت لوای «مذهب»، یکسان می شمرد: «[آیت الله] خمینی، هوش و دل را از فرزندان خاندان پهلوی و خانواده های طبقه&nbsp; متوسط و بالا ربوده بود» که البته هرگز این طور نبوده است؛ جوانان و طبقات تکنوکرات که آن ها را این گونه توصیف می کند، خواستار برکناری رژیم بودند ولی هر کدام به گروه های مختلف انقلابی از جمله دموکرات ها، کمونیست ها، ملی گرایان و مشروطه خواهان گرایش داشتند. ائتلاف آن ها با [آیت الله] خمینی به این معنا نیست که مسحور «نیروهای اسلامی» شده اند. مواضع سیاسی آیت الله&nbsp; خمینی واضح نبود و با گذشت چندین ماه پس از بازگشتش روشن شد. وجود جریان های سیاسی پیش از انقلاب در تاریخچه&nbsp; پیچیده مشارکت های سیاسی مردم ایران، حائز اهمیت است و به درک مباحث مربوط به ایران کنونی نیز کمک می کند. مهم ترین سوال در مورد انقلاب 1979 آن است که چرا ایرانیان بسیار زیادی که همه چیزشان بر اساس رژیم شاهنشاهی بنا نهاده شده بود، حاضر به دفاع از آن نشدند؟ کوپر روزهای پایانی حکومت شاه را با جزئیات بسیار زیادی توصیف می کند ولی تحلیل هایش بسیار پیش پا افتاده هستند. او می گوید: «[آیت الله] خمینی به آمریکایی ها دروغ گفت، نه به خاطر اینکه یک سیاستمداری بی باک بود بلکه به عنوان یک شیعه، راه تقیه در پیش گرفته بود. نقشه های ترور بسیار پیچیده بودند نه صرفا به خاطر اینکه به&nbsp; قتل&nbsp; رساندن یک مقام ارشد بسیار مشکل است بلکه به خاطر پیچیدگی «معمول ایرانیان»؛ چاپلوسی شاه صرفا چاپلوسی نیست بلکه هنر تملق گویی ایرانیان برای دربار است.» یک بخش متفاوت از کتاب «سقوط بهشت»، فصل مربوط به ناپدید شدن امام&nbsp; موسی&nbsp; صدر، روحانی شناخته شده ایرانی - لبنانی است. موسی صدر در سال 1978 حین سفر به لیبی ناپدید شد. نظریه های بسیاری در این مورد وجود دارند که کشته&nbsp; شدن او را به ژنرال قذافی یا فرقه های مختلف فلسطینی نسبت می دهند اما کوپر، انقلابیون ایران را مقصر می داند: «بنیانگذاران جمهوری اسلامی در قتل او شرکت داشتند.» او ادعا می کند که «شاه و صدر، نقشه ای محرمانه ریخته بودند تا صدر به&nbsp; عنوان یک روحانی به&nbsp; عنوان جایگزین آیت الله&nbsp; خمینی به ایران بازگردد.» روایتی که کوپر از این ماجرا تعریف می کند، سرگرم کننده است ولی شواهد اندکی وجود دارد تا ثابت شود صدر یک رقابت جدی با [آیت الله] خمینی داشته است. ادعای از همه بعیدتر، آن است که صدر به&nbsp; تنهایی می خواست «مذهب را با مدرنیته پیوند دهد». افسانه&nbsp; صدر یک افسانه&nbsp; اغفالگر است. همین امروز هم اگر از بسیاری در خاورمیانه راجع&nbsp; به او بپرسیم، در انتظار او با شوق به دوردست خیره می شوند. اینکه بخواهیم متصور شویم صدر می توانست مسیر تاریخ ایران و شیعه را تغییر دهد، یک خیال پردازی بیش نیست. اما هدف اصلی کوپر، اعاده&nbsp; حیثیت از شاه است؛ کسی که در اواخر دهه&nbsp; 1970 به ظلم و ستمی محکوم شد که بیش از واقعیت است. این مسأله تا حدی به دلیل توجه بیش از اندازه جیمی کارتر به حقوق بشر در ایران است تا جایی&nbsp; که نماینده کارتر در سازمان ملل، شاه را با آدولف آیشمن مقایسه کرد. کوپر اصرار دارد که در مقایسه با صدام&nbsp; حسین، بشار اسد و حافظ اسد که ده ها هزاران نفر را قربانی کردند، «شاه یک دیکتاتور خیرخواه است». (خصومت کارتر با شاه تقریبا با انعطاف ناپذیری ایران در زمینه&nbsp; قیمت نفت همزمان شد اما عجیب اینجاست کوپر که کتاب قبلی اش راجع به سیاست های نفتی بود به این نکته نمی پردازد.) تعداد قربانیان شاه از آنچه کارتر ادعا می کرد، بسیار کمتر بوده است. طبق یافته های عماد الدین باقی، از صد هزار مرگی که به شاه نسبت داده می شود، فقط نام چند صد نفر موجود است. اگر کوپر چنین به&nbsp; دقت به اعداد و ارقام توجه دارد، باید با وسواس بیشتری آمار ارائه دهد و منابعش برای تعداد کشته شدگان پس از انقلاب و جنگ ایران و عراق را نیز در اختیار خواننده قرار دهد. بهترین تصویری که کوپر خلق کرده است به فرح دیبا، همسر سوم شاه مربوط می شود که خود درخور یک زندگینامه مستقل است. او فارغ التحصیل رشته&nbsp; معماری است و فردی بلندپرواز به شمار می رود. فرح دیبا، بانوی اولی است که در خاورمیانه نظیر نداشته و به&nbsp; گفته&nbsp; کوپر، «موفق ترین زن خاندان سلطنتی در قرن بیستم است». او مبتلایان به جذام را نجات داد، موزه های بسیاری ساخت، آثار وارهول را خریداری کرد و تهران را به یک مرکز فرهنگی - هنری برای هنرمندان جهانی بدل کرد. او زنی باهوش، متواضع و بااحساس بود و می توان گفت ستاره واقعی خاندان پهلوی بود. کوپر به نکته مهمی اشاره می کند؛ زمانی که [آیت الله] خمینی به قدرت رسید، غربی ها بیش از حد شیفته&nbsp; اش شدند. «او با ریش بلند و چشمان سیاهش همچون سرابی از صحرای عربستان ظاهر شد تا داستان وحشیگری پهلوی را روایت کند.» میشل فوکو، فیلسوف فرانسوی به ایران سفر کرد و شیفته روح سیاست اسلامی شد. روزنامه نگاران «به هر کلمه ای که از دهان [آیت الله] خمینی بیرون می آمد، می آویختند.» کوپر از ما می خواهد که با&nbsp; توجه به دانسته های کنونی مان، خاطراتمان از شاه را بازنگری کنیم و در نهایت در حکمی که برایش صادر کردیم، تجدیدنظر کنیم. به&nbsp; نظر می رسد که در صفحات این کتاب، آرزویی نهفته است؛ اینکه شاه واکنش سنگین نشان می داد اما چنین آرزویی از اساس با شخصیت شاه مغایرت داشت؛ مردی مغرور که حاضر به ابراز خشونت نشد حتی زمانی که انتظارش می رفت. کمی پیش از مرگش در تبعید، دوستی از او پرسید که چرا [آیت الله] خمینی را نابود نکرد؛ شاه پاسخ می دهد: «من چنین آدمی نبودم؛ اگر به&nbsp; دنبال کسی بودید که کشتار انجام دهد، باید فرد دیگری را پیدا می کردید.»     منبع: سایت تاریخ ایرانی(نیویورک تایمز )

