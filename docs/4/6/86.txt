کتاب تقیه در اندیشه سیاسی شیعه منتشر شد
 بخش کتاب و کتابخوانی تبیان &nbsp;   &nbsp; کتاب تقیه در اندیشه سیاسی شیعه&nbsp; به قلم حسین تربتی نژاد توسط انتشارات دانشگاه مفید منتشر شد. اندیشه سیاسی شیعه دارای مولفه هایی است که آن را از سایر فِرَق اسلامی ممتاز کرده است. یکی از این مولفه ها تقیه است که جایگاهی مهم نزد شیعیان و پیشوایان دینی آنان دارد. به اعتقاد شیعه عنصر تقیه برگرفته از آیات قران و با روایات فراوانی از طرف معصومین مورد تاکید قرار گرفته است. اما در مقابل مخالفینی معتقدند تقیه عنصری ابداعی است که شیعیان به عنوان اقلیت دینی با استفاده از آن خود را در انزوای سیاسی قرار دادند. اما تقیه نه تنها موجب حفظ جان شیعه بلکه موجب تداوم و گسترش اندیشه سیاسی شیعه در شرایط اقلیت گردیده است؛ و همچنین تقیه نه تنها شیعیان را از سیاست گریزان نکرد بلکه آنان را به تغییر روش مبارزه یعنی پرهیز از مبارزه مستقیم با حاکمان و ستمگر و روی آوردن به مبارزه منفی با آنان سوق داد. کتاب تقیه در اندیشه سیاسی شیعه در شمارگان 500 جلد و به قیمت 25000 تومان روانه بازار نشر شده است.    منبع: حلقه وصل
 
