اعلام بسیج عمومی علیه آل سعود
 انجمن علمای یمن پس از جنایت هولناک جنگنده های سعودی در «صنعاء» خواستار اعلام «بسیج عمومی» علیه این رژیم شد. بخش سیاست تبیان   به گزارش پایگاه لبنانی العهد، انجمن علمای یمن با صدور بیانیه ای جنایت هولناک روز گذشته جنگنده های سعودی در صنعاء را به شدت محکوم کرد. این انجمن اعلام کرده است: ارتش و کمیته های مردمی یمن نقش برجسته ای در پاسخگویی به جنایت های رژیم سعودی دارند. برهمین اساس، از آنها می خواهیم تا هرچه سریعتر پاسخ محکم و قاطعانه ای را به این جنایت بدهند. انجمن علمای یمن در بیانیه خود همچنین خواستار اعلام «بسیج عمومی» علیه رژیم سعودی پس از جنایت هولناک روز گذشته شدند. این انجمن صراحتا اعلام کرده است: از این پس، جهاد علیه متجاوزان سعودی برای هر شخصی که قادر به حمل سلاح باشد، واجب است. حتی بر کسانی که قادر به ایستادن نیستند اما می توانند سلاح حمل کنند، جهاد علیه رژیم سعودی واجب است. گفتنی است، جنگنده های رژیم سعودی روز گذشته در جنایتی بی سابقه یک مراسم عزاداری در صنعاء را بمباران کردند که به دنبال آن بیش از 700 شهروند یمنی شهید و زخمی شدند.    منبع : خبرگزاری مهر
