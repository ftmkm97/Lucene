شاهی: از سلامت پوست تا افزایش میل جنسی
 شاهی پای ثابت سبزی خوردن است. این سبزی سرشار از بتاکاروتن سرشار از ویتامین ها و مواد معدنی است که برای سلامتی لازم هستند. در ادامه به گوشه ای از خواص این سبزی خوشمزه می پردازیم. فاطمه مهدی پور - بخش تغذیه و آشپزی تبیان   شاهی: دوست پوست شاهی سرشار از بتاکاروتن است که برای حفظ سلامت و طراوت پوست لازم و ضروری است. این ترکیب یک آنتی اکسیدان قوی است که باعث می شود پوست سفت، نرم و سالم بماند. بتاکاروتن همچنین استخوان ها را سالم نگه می دارد و برای قوه بینایی مفید است. شاهی: کم کالری شاهی با وجود ویتامین رسانی به بدن باعث چاقی نمی شود چون یک سبزی کم کالری محسوب می شود. شما می توانید روزانه شاهی میل کنید و بدون نگرانی، از ویتامین ها و مواد معدنی مختلف آن بهره مند شوید. شاهی: ضدسرطان نتایج بررسی های علمی نشان می دهد که مصرف گل کلم، کلم بروکلی و همچنین شاهی برای پیشگیری و کاهش خطر ابتلا به سرطان موثر عمل می کند. شاهی: ایده آل برای کودکان شاهی سرشار از بتاکاروتن است که برای حفظ سلامت و طراوت پوست لازم و ضروری است. این ترکیب یک آنتی اکسیدان قوی است که باعث می شود پوست سفت، نرم و سالم بماند میوه ها و سبزیجات برای رشد کودکان اهمیت زیادی دارند. شاهی نیز جزو سبزیجات ایده آل برای کودکان است. چون حاوی آهن، زینک، کلسیم، منیزیم و ویتامین های C ،K ،E ،B1 و B6 است. توصیه می کنیم به کودکانتان نیز شاهی بدهید. حتی می توانید آب آن را گرفته و به آب میوه های مورد علاقه آن ها اضافه کنید. چون شاهی به راحتی با هر نوشیدنی میکس می شود و تغییر چندانی در طعم آن ایجاد نمی کند. شاهی برای خانم های باردار شاهی برای خانم های باردار ایده آل است چون حاوی ویتامین های مختلفی است. در بین این ویتامین ها می توان به اسیدفولیک اشاره کرد که در دوره بارداری اهمیت ویژه ای برای خانم ها دارد. بنابراین مصرف شاهی از مصرف مکمل هایی که به طور معمول تجویز می شود به مراتب بهتر است. توصیه می شود که شاهی در رژیم غذایی خانم ها و بخصوص خانم های باردار گنجانده شود. شاهی: برای افزایش میل جنسی شاهی خواص انکارناپذیری دارد. کم کالری بودن آن کافی است که خیلی از افراد نسبت به مصرف آن ترغیب شوند. جالب تر اینکه این سبزی ساده و بی ادعا برای افزایش میل جنسی نیز مفید است. اگر می خواهید روابط زناشویی تان را پرشورتر کنید حتماً شاهی را در برنامه غذایی تان بگنجانید.   