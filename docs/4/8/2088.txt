FATF کاملا اصولی است
 وزیر اقتصاد گفت: امروزه شفافیت اطلاعاتی و استفاده از شیوه های اصولی برای مبارزه با پولشویی بهترین شیوه برای مبارزه با مفاسد مالی و اقتصاد محسوب می شود. بخش سیاست تبیان   علی طیب نیا&nbsp; با حضور در جلسه علنی روز سه شنبه مجلس برای ارائه گزارشی درباره FATF در ابتدای سخنان خود به نمایندگان، گفت: امروزه مبارزه با پولشویی به صورت یک سیاست مورد توافق برای گردش مالی زیرزمینی درآمده است؛ چراکه یک راه اصولی برای محدود کردن قاچاق کالا، مواد مخدر، فرار مالیاتی، فساد مالی و دیگر فعالیت های اقتصادی غیرقانونی است. تلاش برای قطع کردن شریان مالی این اقدامات بهترین شیوه برای مقابله با مفاسد مالی و اقتصادی است. او ادامه داد: همه ما به خوبی می دانیم که امروزه این قبیل فعالیت های غیرقانونی چگونه تولید و اشتغال کشور ما را تهدید می کند. بخشی از وجوه آن مانند فساد مالی پا را فراتر نهاده و به گونه ای نگران کننده بنیان های جامعه ما را تهدید می کند. بر اساس آمار رسمی حجم قاچاق کالا به حدود 15 میلیارد دلار می رسد و قاچاق کالا بزرگترین ضربه و تخریب برای تولید ملی ماست که به اشتغال جوانان ضربه می زند. وزیر اقتصاد تأکید کرد: استفاده از شیوه های پولشویی و اشراف بر جریانات پولی و مالی بهترین شیوه برای برخورد با مفاسد مالی برای مقابله با قاچاق کالا و ارز و فرار مالیاتی است. امروزه شفافیت اطلاعاتی و استفاده از شیوه های اصولی برای مبارزه با پولشویی بهترین شیوه برای مبارزه با مفاسد مالی و اقتصاد محسوب می شود به گونه ای که شفافیت را چشم اسفندیار فساد مالی و پاشنه آشیل مفاسد اقتصادی می دانند. بیش از چندصد صفحه سند، مکاتبات و صورتجلسه بخشی از اسنادی است که در اختیار من است و نشان می دهد از سال 88 تعامل با گروه اقدام مالی در دستور کار دولت و شورای عالی امنیت ملی به صورت جد قرار داشته است. وی افزود: از طرف دیگر گسترش تروریسم امنیت همه کشورها را به چالش کشیده است به ویژه منطقه ای که ما در آن زندگی می کنیم شدیداً ناشی از فعالیت های گروه های تروریستی در معرض آسیب قرار گرفته است. مردم ما پیش از این نیز با خطرات ناشی از فعالیت های گروه های تروریستی آشنا بودند. ملت ایران بزرگترین قربانی تروریسم در دهه های اخیر و بلکه در همه ادوار تاریخی بوده است. وی افزود: گرچه با هوشیاری مردم و اقدامات موثر نیروهای امنیتی دیگر تهدیدی از ناحیه گروهک های تروریستی داخلی متوجه کشور نیست و تلاش های گسترده برای نفوذ داعش و دیگر گروه ها به داخل کشور به خوبی مهار شده اما اتخاذ تدابیر لازم برای حفظ امنیت و ثبات کنونی انکارناپذیر است. در این مورد هم راهکار مناسب مسدود کردن شریان مالی پشتیبانی کننده آن هاست. جریانات تروریستی بین المللی متکی بر شبکه های مویرگی تأمین مالی در اقصی نقاط جهان هستند. این گروه های تروریستی هستند که منابع مالی خود را از طریق پولشویی تأمین می کنند. مبارزه با پولشویی و جریانات مالی گروه های تروریستی بهترین شیوه مقابله با آن هاست. طیب نیا متذکر شد: از اوایل دهه هشتاد تلاش برای پیش بینی الزامات قانونی و انجام اقدامات موثر برای مقابله با پولشویی و تأمین مالی تروریسم در کشور شروع شد. اولین اقدامات را دادستانی تهران در قالب یک پروژه تحقیقاتی انجام داد و سپس وزارت اطلاعات بود که طی 15 سال گذشته همواره در مقابله با پولشویی پیشرو بود. او ادامه داد: لایحه مبارزه با پولشویی با همکاری بانک مرکزی و وزارت اطلاعات تهیه شد و در دولت وقت به تصویب رسید و سرانجام در سال 86 در مجلس به تصویب رسید. بر اساس این قانون شورای عالی مبارزه با پولشویی برای ساماندهی و هدایت این مبارزه تشکیل شد. این شورا متشکل از وزیر اقتصاد به عنوان رئیس شورا، رئیس بانک مرکزی،&nbsp; وزیر اطلاعات، وزیر صنعت و وزیر کشور است و وزرای دادگستری و امور خارجه نیز به عنوان مدعو در تمامی جلسات حضور پیدا می کنند. ترکیب این شورا به گونه ای است که مسائل اقتصادی، روابط خارجی و امنیت ملی در کنار هم دیده شده است.   به گزارش ایسنا، وزیر اقتصاد در بخش دیگری از گزارش خود عنوان کرد: اجرای قانون مبارزه با پولشویی با راهبری شورای عالی مبارزه با پولشویی و ایجاد مرکز اطلاعات مالی در وزارت اقتصاد تا به امروز دستاوردهای مهمی را در مبارزه با قاچاق کالا و مواد مخدر و جلوگیری از فرار مالیاتی داشته است. ما با اتکاء بر رویه های مبارزه با پولشویی قادریم جریانات مالی بزرگ را که مالیات را پرداخت نمی کنند شناسایی کنیم و درآمد آنها را رسیدگی و مالیات را از آنها وصول کنیم. اقدامات مبارزه با پولشویی به ما کمک کرده است موارد قاچاق کالا را شناسایی کنیم. موردی که در ماه گذشته رسانه ای شد با اتکا بر همین شفاف سازی ها و دستاوردهای مبارزه با پولشویی حاصل شد. این مبارزه به ما امکان داده جریانات مواد مخدر با حجم مالی بیش از 20 هزار میلیارد تومان را در کشور شناسایی کنیم. طیب نیا اضافه کرد: در قانون مبارزه با پولشویی و قوانین دیگر که از سال 86 به بعد با تصویب مجلس رسید از جمله قانون الحاق جمهوری اسلامی ایران به کنوانسیون مبارزه با فساد که در سال 87 تصویب شد، مکرراً بر مبارزه با پولشویی و استفاده از همکاری های بین المللی برای تحقق این امر تأکید شده است. در برخی ابعاد مبارزه با پولشویی و تأمین مالی تروریسم همه کشورها ناگزیر از چنین همکاری هایی هستند و بدون اینگونه تعاملات بخش های مهمی از این اقدامات ابتر می ماند. قطعا شورای عالی امنیت ملی و ما تنها تعریف خودمان در مصادیق را که توسط شورای عالی امنیت ملی باشد می پذیریم نه تعریف هیچ کس دیگری. او ادامه داد: برای همین به درستی از همان زمان دولت وقت و دیگ مراجع تصمیم گیری ضرورت همکاری باFATF&nbsp; را مطرح و اقدامات لازم را به طور جدی پیگیری کردند. اقدامات انجام شده نشان می دهد فرآیند روابط برنامه ها از همان زمان به جدیت زیاد توسط دولت وقت دنبال شده است. بیش از چندصد صفحه سند، مکاتبات و صورتجلسه بخشی از اسنادی است که در اختیار من است و نشان می دهد از سال 88 تعامل با گروه اقدام مالی در دستور کار دولت و شورای عالی امنیت ملی به صورت جد قرار داشته است. وزیر اقتصاد خاطرنشان کرد: در این نامه ها و صورتجلسه ها که توسط عالی ترین مقامات دولتی و امنیتی کشور امضا شده است به خوبی بر ضرورت پیگیری امر مبارزه با پولشویی و تعامل با نهادهای بین المللی تأکید شده است. در این نامه ها به صورت مکرر تأکید شده که بیانیه های گروه اقدام مالی یعنی FATF در جهت ایجاد محدودیت برای ایران در حال تشکیل شدن است. وی در ادامه افزود: در این اسناد تأکید شده که ما باید تعامل خود را با این گروه کاری برای جلوگیری از تشدید بیانیه ها افزایش دهیم. تأکید شده که ما باید اقدامات خود را برای نهادهای بین المللی تشریح کنیم و نظرات آنها را نسبت به قوانین و آیین نامه های داخلی خود اخذ کنیم و پیشنهادهای نهادهای مالی بین المللی را بگیریم و رعایت کنیم. طیب نیا در ادامه متذکر شد: این اسناد نشان می دهد از سال 88 مکاتبات و تعاملات جدی در کار بوده است. در ده ها جلسه در نهادهای مالی خارجی نمایندگان ایران حضور پیدا کرده اند؛ گزارش اقدامات ایران را داده اند؛ پیشنهادهای مالی نهادهای خارجی را دریافت کرده اند و در سه مورد اقدام برای اخذ برنامه اقدام شده است اما به ثمر نرسیده است. وزیر اقتصاد افزود: علیرغم تلاش هایی که برای مبارزه با پولشویی در جمهوری اسلامی شده بود از سال 2009 جمهوری اسلامی ایران به ناحق و با انگیزه های سیاسی ولی با بهانه های فنی در صدر لیست کشورهای غیرهمکار و کشورهای تأمین کننده مالی تروریسم قرار گرفت. ما در کنار کره شمالی مشمول اقدامات مقابله ای شدیم اقداماتی که آثار سنگینی برای نظام مالی و بانکی ما داشت. طیب نیا افزود: در اسنادی که در اختیار من است در چندین نامه رسمی تأکید شده که این بیانیه ها چه مشکلات جدی برای بانک ها و موسسات مالی ما به وجود آورده اند و باید به طور جدی تلاش کنیم از لیست خارج شویم؛ وزارت اقتصاد و امور دارایی مورد انتقاد قرار گرتفه است که چرا تعاملات موثر برای خروج از این لیست انجام نشده و توصیه ها و پیشنهادات و استانداردهای نهادهای مالی خارجی را در ایران اجرایی نکرده است. وزیر اقتصاد همچنین گفت: پیگیری های دولت قبلی برای جلب تعامل گروه مذکور به دریافت سه برنامه اقدام از آن نهاد منجر شد. اما اخذ پایبندی سیاسی برای اجرای برنامه ها موکول به وجود قانون مستقل تأمین مبارزه با تروریسم شد. به ما گفتند پیش نیاز دریافت برنامه اقدام آن است که قانون مبارزه با تأمین مالی تروریسم را در ایران به تصویب برسانید. او ادامه داد: به همین دلیل لایحه قانون مبارزه با تأمین مالی تروریسم در دولت قبل تهیه شد و در سال 89 به مجلس تقدیم شد، در سال 90 به تصویب مجلس رسید اما شورای نگهبان صرفاً به این دلیل که لایحه با توجه به محتوای آن باید از سوی قوه قضائیه پیشنهاد می شد از تأیید آن خودداری کرد. بار دوم قوه قضائیه لایحه را تهیه کرد. مجلس تصویب کرد و این بار شورای نگهبان اعلام کرد چرا لایحه از طریق دولت ارسال نشده است. بار سوم دولت لایحه را تهیه کرد و مجلس آن را به سرعت تصویب و شورای نگهبان نیز آن را تأیید کرد. این لایحه در بهمن سال 94 تحویل دولت داده شد و این بار پیش نیاز ما برای خروج از این لیست تأمین شد. طیب نیا ادامه داد: امروز قانونی پیشرفته داریم که بر اساس ارزش های قانون اساسی جمهوری اسلامی ایران مبارزه با تروریسم را در دستور کار قرار داده. این توصیه شورای امنیت ملی کشور در سال 889 بود که وزارت اقتصاد و دولت را مکلف کرده بود با نهاد FATF در تعامل باشند و پیشرفت های ایران را تشریح کنند و زمینه را برای خروج ایران از لیست سیاه فراهم کنند. در راستای تصمیمات عالی ترین نهادهای امنیتی و تقنینی کشور مذاکرات انجام شد و موفق شدیم در خرداد سال گذشته به اتکای پذیرش مشروط یک برنامه مبارزه با پولشویی فرصتی خوب برای نظام بانکی ایران فراهم کنیم. او افزود: تمامی دشمنان جهانی و منطقه ای ما دست به دست هم دادند تا نگذارند این تعلیق یک ساله به تصویب برسد. لابی آیپک،&nbsp; اسرائیل،&nbsp; عربستان سعودی، شورای همکاری خلیج فارس، بخش های از مجلس نمایندگان آمریکا، رئیس شورای روابط خارجی کنگره ملی آمریکا تلاش کردند تا مانع این تعلیق یکساله شوند. رئیس کنگره مجلس نمایندگان آمریکا نامه ای را به رئیس خزانه داری آمریکا ارسال کرد و از او خواست تا از تمام توان آمریکا برای جلوگیری از تعلیق یکساله ایران را بکار گیرد. طیب نیا تأکید کرد: این حق ما بود که از این لیست خارج شویم چرا که به ناحق وارد آن شده بودیم. ایران همیشه در صف اول مبارزه با تروریسم بوده و اگر خون فشانی و شجاعت فرزندان این مملکت نبود قطعاً گروه های تروریستی مانند داعش بر منطقه ما حاکم شده بودند. این تلاش های ماست که باعث شده تهاجم این گروه ها کنترل شود. این منصفانه نبود که ما را در کنار کره شمالی در فهرست سیاه عدم همکاری قرار دهند. حق ما بود که از این لیست خارج شویم و توانستیم حق مسلم خود را به دست آوریم. وزیر اقتصاد در بخش دیگری از سخنان خود اظهار کرد:&nbsp; در قانون اساسی اصل تفکیک قوا به رسمیت شناخته شده و حدود اختیارات دولت و شورای عالی مبارزه با پولشویی مشخص شده است و ما هم پایبندی خود را در چارچوب این قانون معین می کنیم. وی افزود: دولت نمی تواند از جانب مجلس و یا سایر نهادها تعهد یا التزامی را بپذیرد این معنا به شفافیت در قانون توضیح داده شده و پایبندی ما هم در حوزه اختیارات دولت و شورای عالی مبارزه با پولشویی است.   طیب نیا همچنین بیان کرد:&nbsp; این نهاد بین المللی مسئول تنظیم استانداردها و رویه های مبارزه با پولشویی است که کشورها را به چند گروه تقسیم کردند نخست کشورهایی که به صورت عمده تطبیق داده شده اند و همچنین کشورهایی که مطلقا در زمینه مبارزه با پولشویی همکاری نمی کنند و ما هم در گذشته جزو کشورهایی بودیم که در زمینه&nbsp; مبارزه با پولشویی اقدامی انجام نمی دادند. بنابراین ایرانی که در زمینه مبارزه با فساد و پولشویی پیشتاز است شایسته نیست در چنین جایی قرار گرفته باشد. وزیرامور اقتصادی و دارایی با اشاره به اینکه برخی نگران هستند که اشراف به جریانات مالی داخل کشور در خارج از کشور انجام شود، گفت: در نهادهای مسئول پولشویی هیچگونه بانک اطلاعاتی وجود ندارد و این کار داوطلبانه در چارچوب توافق دو جانبه یا چند جانبه خواهد بود که با کشورها انجام می شود. این چیزی&nbsp; است که در نامه سال 89 دبیرخانه شورای عالی امنیت ملی به صراحت بیان شده و دولت مکلف شده که کمیته تبادل اطلاعات اشخاص حقیقی و حقوقی را تشکیل دهد و تمامی نهادها اعم از دستگاه های مسئول و ... زیر نظر وزارت اطلاعات اقدام به مبادله اطلاعات می کنند. ما در این چارچوب با روسیه، سوریه و عراق در حال مبادله اطلاعات در زمینه تامین مالی گروه تروریستی داعش هستیم و همچنین با بسیاری از کشورها تفاهم های دو جانبه بسته ایم. بنابراین هیچگونه اشراف اطلاعاتی نسبت به موسسات مالی ما به وجود نخواهد آمد. طیب نیا در ادامه اظهار کرد: گفته شده این کار موجب تحریم داخلی می شود. بنده با صراحت می گویم&nbsp; که تعامل با نهادهای مسئول مبارزه با پولشویی ارتباطی با تحریم داخلی ندارد. در گذشته نیز شهروندان ایرانی مشمول تحریم های ظالمانه غرب&nbsp; و سازمان ملل بوده اند&nbsp; که خوشبختانه در جریان مذاکرات هسته ای این نهادهای ما از تحریم خارج شدند. وی خاطر نشان کرد: آیا مبارزه با پولشویی به آن تحریم ها مشروعیت می بخشد؟ باید بگویم که مسلما خیر، مبارزه با پولشویی ربطی به تحریم های سازمان ملل ندارد، آیا در داخل کشور تحریم ها را به رسمیت می شناسیم؟ مطلقا این گونه نیست. فرمانده قرارگاه خاتم الانبیاء سردار عبدالهی به صراحت اظهار کردند که دو بانکی که در رسانه ها مطرح شدند دو بانکی هستند که بیشترین همکاری را با نهادهای انقلابی در ماه های اخیر داشته اند. وی ادامه داد: قصه تحریم اشخاص حقیقی و حقوقی ما با تحریم های غیر هسته ای مرتبط است و ارتباطی با مبارزه با پولشویی و تامین مالی تروریسم ندارد . &nbsp;طیب نیا با بیان اینکه آیا در مبارزه با پولشویی به جای مجلس تصمیم می گیریم پاسخ آن منفی است گفت: برای اجرای مبارزه با پولشویی اقداماتی انجام دهیم که برخی در حیطه اختیارات دولت است و دولت می تواند راجع به آنها تصمیم بگیرد. ما در سیستم بانکی خود نرم افزارهایی نصب کردیم که امکان شناسایی معاملات مشکوک را داشته و آنها را به مرکز مالی منژس می کند و پس از آن بررسی موارد مشکوک به قاچاق فرار مالیاتی و ... انجام و سپس اقدامات لازم صورت می گیرد که اینها نیازی به مجلس ندارد. چون در قانون مبارزه با پولشویی دیده شده است. اجازه نمی دهیم هیچ گونه اشراف اطلاعاتی به وجود بیاید و مصادیق هیچ مرجعی جز شورای عالی امنیت ملی را نمیپذیریم . طیب نیا تصریح کرد:&nbsp; در حال حاضر کنوانسیون جرائم مالی سازمان یافته به عنوان لایحه در مجلس قرار دارد که توسط دولت ارائه شده اما در خصوص کنوانسیون تامین مالی تروریسم، در 22 فروردین سال 89، نامه ای را دبیر شورای عالی امنیت ملی وقت ارائه کرده که بر اساس آن معاون پارلمانی رئیس جمهور باید نسبت به پیگیری این موضوع و همچنین پیگیری عضویت ایران در کنوانسیون جرائم مالی در مجلس اقدام می کرد. این در حالی است که ما هنوز به کنوانسیون تامین مالی مبارزه با تروریسم نپیوسته ایم. بنده دو تا سه سند دارم که نشان می دهد در همان سالها وزارت اقتصاد مکلف شده لایحه الحاق به کنوانسیون مذکور را تقدیم مجلس و پیگیری کند.&nbsp; بنابراین اینها هیچ کدام بحثی نیست که امروز شروع شده باشد. آن زمان هم مطرح بوده . حتی در آن زمان وزیر اقتصاد وقت، توبیخ شده که چرا پیگیری نکرده و زمان را تلف کرده است و مقامات عمدتا امنیتی و اطلاعات کشور این موضوع را دنبال می کردند کار درستی هم بود. وی افزود: ما بیشترین قربانیان تروریسم را تقدیم کرده ایم. نباید متهم شویم که جزو دو کشوری هستیم که اقدامی انجام نمی دهد؛ بنابراین در این مورد اقدامات ارزشمندی در دولت گذشته انجام شده ما هم آن را دنبال می کنیم و هر کجا نیاز به اخذ مجوز مجلس باشد این کار انجام خواهد شد. طیب نیا با تاکید بر این که تصویب قوانین در حیطه اختیارات مجلس است، گفت: آیا ما مکلف هستیم تعریف کسی از تروریسم را بپذیریم؟ پاسخ منفی است. تعریف استاندارد بین المللی در این مورد وجود ندارد. مصادیق تروریسم را چه کسی تعیین می کند؟ قطعا شورای عالی امنیت ملی و ما تنها تعریف خودمان در مصادیق را که توسط شورای عالی امنیت ملی باشد می پذیریم نه تعریف هیچ کس دیگری. وزیراقتصاد در پایان خاطر نشان کرد:&nbsp;اجازه نمی دهیم هیچ گونه اشراف اطلاعاتی به وجود بیاید و مصادیق هیچ مرجعی جز شورای عالی امنیت ملی را نمیپذیریم و تعریف های دیگری را در محدوده ی خاک های ایران به هیچ وجه به رسمیت نمی شناسیم.     منبع : خبرگزاری ایسنا   