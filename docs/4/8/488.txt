برای شام تره فرنگی بخورید
 اگر علاقه ای به تره فرنگی نداشته اید و یا آن را برای وعده شام امتحان نکرده اید بهتر است شروع کنید. تره فرنگی برای تهیه انواع غذاها و سالادها مناسب است و بدنتان را ویتامین باران می کند. فاطمه مهدی پور - بخش تغذیه و آشپزی تبیان   تره فرنگی در بین خواص فوق العاده ای که دارد می تواند به بدنتان کمک کند تا مواد غذایی را راحت هضم و مواد مغذی را بهتر جذب کنید. تره فرنگی خواب راحتی را به شما هدیه می دهد و باعث سیری طولانی مدت می شود. اگر جزو افرادی هستید که می خواهید شب شام سبکی داشته باشید می توانید به این سبزی اعتماد کنید. در این مطلب 5 دلیل خوب می آوریم که شما را قانع می کند تره فرنگی بیشتری مصرف کنید. لطفاً با ما همراه باشید. تره فرنگی برای شام: پیش به سوی تناسب اندام اگر به دنبال شامی سبک و در عین حال مغذی هستید تره فرنگی برایتان فوق العاده است. چرا؟ به خاطر اینکه تره فرنگی از میزان زیادی آب تشکیل شده است. بنابراین کالری اندکی دارد و در عین حال سرشار از فیبرهای غذایی است. در هر 100 گرم از این سبزی 83 گرم آب، 1 گرم پروتئین و 2 گرم فیبر وجود دارد. علاوه بر این تره فرنگی حاوی مواد مغذی فوق العاده ای از جمله ویتامین A ،B6 ،C ،K و مواد معدنی ضروری مانند آهن، کلسیم، منیزیم و منگنز است. اگر این سبزی را به پروتئین و دیگر مواد غذایی کم کالری اضافه کنید گام بزرگی در جهت کاهش وزن و رسیدن به تناسب اندام بر می دارید. تره فرنگی برای شام: هضم غذا و خوابی راحت تره فرنگی یک ماده غذایی حاوی میزان زیادی پروبیوتیک است. این ترکیبات همان باکتری های مفیدی هستند که به جذب مواد مغذی کمک زیادی می کنند. علاوه بر این باکتری ها از فلور روده محافظت کرده و ترشح صفرا را فعال می کنند. در نتیجه کمک زیادی به هضم غذا می شود. بنابراین به داشتن خوابی راحت، بدون مشکلات گوارشی مانند گاز، نفخ یا احساس سنگینی کمک می کند. تره فرنگی برای شام: مقابله با عفونت ها توصیه می کنیم که تره فرنگی را در وعده شام بگنجانید و میزان هوموسیستئین خون (عامل لخته شدن خون، سکته قلبی و مغزی) را کاهش دهید مزه تره فرنگی شما را به یاد طعم ترکیب سیر و پیاز می اندازد. البته تره فرنگی به تندی این دو نیست اما طعم گوگردی دارد و از این جهت یادآور این دو ماده غذایی درمانگر است. این شباهت اتفاقی نیست. تره فرنگی نیز مانند سیر حاوی خواص آنتی باکتریایی است. البته سیر قدرت بالایی دارد اما هر دو حاوی ترکیبی به نام آلیناس دارند. اگر به مصرف شبانه تره فرنگی عادت کنید بدنتان با قدرت بیشتر در برابر باکتری هایی که دستگاه گوارش را تحت تأثیر قرار می دهند مقابله خواهد کرد. تره فرنگی برای شام: کاهش احتباس آب برخلاف تصور خیلی از افراد که لب به شام نمی زنند باید گفت که این وعده غذایی از اهمیت بالایی برخوردار است. بنابراین باید در انتخاب غذای مناسب دقت کرد. توصیه می شود که برای شام به سراغ مواد غذایی کم کالری بروید. بدانید که مصرف غذاهای سرشار از قند عادت نادرستی است. چون صبح فردا با احساس سنگینی در بدن از خواب بیدار خواهید شد. احتباس آب که خود را با ورم اعضای بدن نشان می دهد ارتباط مستقیمی با سبک زندگی شما دارد. بنابراین افرادی که دچار این مشکل هستند باید تغییراتی در زندگی شان ایجاد کنند. تره فرنگی برای مقابله با این مشکل بسیار مفید است. چون حاوی پتاسیم و سدیم می باشد. میزان بالای فیبر موجود در این سبزی نیز به دفع سموم بدن کمک می کند. تره فرنگی همچنین برای دفع مازاد اسیداوریک از بدن موثر است. مصرف برای وعده شام به بدن کمک می کند تا به خوبی از عهده سم زدایی بدن بربیاید. با توجه به اینکه سم زدایی بدن شب ها انجام می شود بنابراین مصرف تره فرنگی تأثیر زیادی در پیشبرد این عملکرد ضروری دارد. تره فرنگی برای شام: تقویت سیستم ایمنی بدن تره فرنگی منبع خوب ویتامین A است. این ویتامین که با نام رتینول نیز شناخته می شود یک ویتامین محلول در چربی است و در ساخت و حفاظت سلول ها نقش مهمی دارد. ویتامین A سیستم ایمنی بدن را نیز تقویت می کند. علاوه بر این، ویتامین K، ویتامین C و منگنز موجود در آن به تقویت گلبول های سفید کمک می کنند. بنابراین توصیه می کنیم که تره فرنگی را در وعده شام بگنجانید و میزان هوموسیستئین خون (عامل لخته شدن خون، سکته قلبی و مغزی) را کاهش دهید.   بهترین شیوه مصرف تره فرنگی برای وعده شام تره فرنگی به همراه گوشت بوقلمون و لیموترش
فیله ماهی آزاد با سس تره فرنگی
برنج کامل با تره فرنگی و بروکلی
تره فرنگی با سس فلفل دلمه ای
سوپ کرفس، تره فرنگی و پیاز
ولوته تره فرنگی
همچنین می توانید به سالادهایتان تره فرنگی اضافه کنید. به این منظور تهیه سالاد تره فرنگی با توفو و سرکه بالزامیک یا تره فرنگی با ماهی تن، گوجه فرنگی، توفو و هویج رنده شده انتخاب های مناسبی هستند. چند نکته یادتان باشد که شام را متنوع، سبک و سالم میل کنید. این وعده باید حاوی مواد مغذی مورد نیاز بدن برای اتمام روز باشد. بدون شک خوردن یک کاسه غلات با شیر گزینه مناسبی نیست. چون بدن برای شروع وظیفه سختی مانند سم زدایی از بدن که در طول شب انجام می شود مهیا شده است. بنابراین لازم است بدون تحمیل کالری زیاد به بدن، به فکر تغذیه خوب آن باشید.   