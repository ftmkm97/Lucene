«پنجاه درس دف» در یک کتاب
 کتاب مجموعه آموزشی&nbsp;«پنجاه درس دف» به بازار کتاب رسید. بخش کتاب و کتابخوانی تبیان &nbsp;   
&nbsp;
بخش نخست این کتاب، شامل مجموعه ای از حرکات نرمشی برای مفاصل گردن، شانه، مچ دست، آرنج و انگشتان دست ها است تا با انجامشان از ناراحتی ها و بیماری هایی که برای مفاصل به وجود می آید، جلوگیری شود.
&nbsp;
در بخش دوم علم تغذیه مورد توجه قرار گرفته و خوراکی هایی که برای مفاصل و استخوان ها مفید هستند، به صورت فهرست وار معرفی شده اند.
&nbsp;
در بخش سوم مبحث چاکراها و چاکرای ریشه و تأثیر سازهای کوبه ای روی چاکرای ریشه موردنظر قرار گرفته است. مطالب این بخش با اقتباس از کتاب« چاکرادرمانی» اثر شلیلا رامون که رایمون شهابی آن را به فارسی برگردانده، نوشته شده است.
&nbsp;
بخش چهارم «یین و یانگ» و ارتباط آن با سازهای کوبه ای را بیان می کند و در بخش پنجم به برخی از تمریناتی که یک هنرجو باید بداند، اشاره شده است.
&nbsp;
بخش ششم این اثر، به مبحث تئوری موسیقی اختصاص دارد و در بخش هفتم علائم و تکنیک ها توضیح داده شده است. دروس عملی این کتاب که شامل 50 درس بوده و به صورت قطعه نوشته شده، در بخش هشتم این کتاب آمده است. نگارنده در آموزش دروس سعی کرده تا ساده نویسی کند، البته فرم های ریتمیک و تکنیک های پیشرفته تر در جلدهای بعدی این مجموعه خواهد آمد. حامل یک خطی، سیستم نت نویسی مورداستفاده در این اثر است. یک لوح فشرده صوتی و تصویری نیز همراه با این اثر ارائه شده که در آن قطعات کتاب به صورت صوتی و تکنیک ها به صورت تصویری نواخته شده است. در بخشی دیگر، تمرینات ذهنی تکنیک ها در سطح آلفا موجود است که کمک می کند هنرجو به صورت ذهنی تکنیک ها را تمرین کند. نخستین چاپ «پنجاه درس دف» با شمارگان یک هزار نسخه در 72 صفحه همراه با لوح فشرده صوتی و تصویری به بهای 16 هزار تومان در سال 1395 از سوی نشر «نای ونی» روانه بازار کتاب شده است.     منبع: ایبنا
