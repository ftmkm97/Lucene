پوتین به ترکیه می رود
 شرکت رئیس جمهور روسیه در کنگره جهانی انرژی در استانبول، آخرین تلاش ها برای ارتقای روابط میان ترکیه و روسیه است. بخش سیاست تبیان   ولادیمیر پوتین فردا (دوشنبه) مسکو را به مقصد استانبول ترک می کند. وی در این سفر با رجب طیب اردوغان، همتای ترکیه ای اش خود در راستای تقویت روابط دو جانبه دیدار می کند. به گزارش پایگاه خبری صدای آمریکا، شرکت رئیس جمهور روسیه در کنگره جهانی انرژی در استانبول، آخرین تلاش ها برای ارتقای روابط میان ترکیه و روسیه است. در همین راستا راد بیلهان، معاون رئیس مرکز آسیایی مطالعات استراتژیک در ترکیه اعلام کرد: این سفر در راستای سفر اردوغان به سن پترزبورگ است. در حال حاضر اقدامات مشخصی برای عادی سازی روابط میان دو کشور انجام می شود. انتظار می رود در این سفر توافقاتی میان دو کشور امضا شود. این سفر در حالی انجام می شود که اختلاف نظرها میان آنکارا و مسکو تعمیق شده است، ترکیه روابط خود را با عربستان گسترش داده است و در بحران سوریه با این کشور همکاری می کند.همچنین مساله عراق، باعث پیچیده شدن روابط میان دو کشور شده است.برهمین اساس ناظران بین المللی تاکید می کنند با توجه به فشار منطقه ای و قرار گرفتن آنکارا و مسکو در جبهه های مخالف، گسترش روابط میان دو کشور دشوارتر به نظر می رسد.     منبع : خبرگزاری ایسنا   