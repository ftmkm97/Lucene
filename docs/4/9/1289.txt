کاهش اسپرم نگران کننده است؟
 آیا میزان کم&nbsp;اسپرم در زمان انزال نشان دهنده اختلال در باروری است؟ آیا کم بودن میزان اسپرم می تواند دلیلی برای نگرانی در آقایان باشد. در این مطلب کوتاه به این پرسش ها پاسخ می دهیم. فاطمه&nbsp;حلوایی - بخش سلامت تبیان   به عقیده متخصصان میزان کم اسپرم در حین انزال هیچ علامتی از باروری یا ناباروری را به اثبات نمی رساند، چون میزان بسیار اندکی اسپرماتوزوئید نیز برای بارورکردن تخمک کافی است.  علاوه بر این حجم اسپرم خارج شده نیز هیچ تاثیری روی میزان لذت جنسی ندارد. بنابراین نیازی به نگرانی در خصوص میزان اسپرم در حین انزال نمی باشد.  به طور متوسط میزان اسپرم در هر بار انزال بین 2 تا 5 میلی لیتر است. معمولا مردها و بخصوص جوان ترها تصور می کنند که میزان اسپرم شان باید قابل توجه و زیاد باشد.  برخی از زوج هایی که از ژل های لیزکننده استفاده می کنند، به دلیل مخلوط شدن آن با مایع اسپرم تصور می کنند که میزان اسپرم تولید شده بالاست. درصورتی که میزان همانی است که اشاره شد. چه زمانی صحبت از اسپرم کم به میان می آید؟ زمانی که میزان اسپرم تولید شده کمتر از 1.5 میلی لیتر باشد، می توان گفت که حجم اسپرم تولیدشده در فرد پایین است.  هر چه سن آقایان بالاتر می رود، میزان اسپرم آنها نیز کمتر می شود و این مسئله کاملا طبیعی است این مسئله به چند عامل بستگی دارد.  در برخی موارد که فاصله دو نزدیکی زوجین بسیار کوتاه می شود، میزان اسپرم تولید شده نیز کاهش می یابد. در واقع در فاصله بین دو انزال نزدیک به هم حجم اسپرم نیز کمتر است.  عامل دیگر مربوط به سن است. هر چه سن آقایان بالاتر می رود، میزان اسپرم آنها نیز کمتر می شود و این مسئله کاملا طبیعی است. البته ممکن است که برخی آقایان دچار انزال پس گرد، یا انزال برگشتی باشند. در این صورت اسپرم در حین انزال به سمت مثانه برمی گردد و فقط میزان اندکی از آن بیرون می ریزد.  مشکل انزال برگشتی می تواند در مواردی مانند بزرگی خوش خیم پروستات درمان شده، مصرف برخی داروها و یا ابتلا به بیماری های عصبی بروز کند.
    