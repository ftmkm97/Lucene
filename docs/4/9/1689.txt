کی روش علی دایی را به اردوی تیم ملی دعوت کرد
 علی دایی همیشه جزو حامیان کی روش است. اگر هم انتقاد کند، انتقادهایش فنی است، به همین دلیل کی روش با او اختلافی ندارد.    هر چند سرمربی نفت اخیرا در مصاحبه هایش از تعطیلات لیگ برتر انتقاد کرد ولی کی روش به دیدار او رفت و تماشاگر بازی دوستانه نفت و تیم ملی جوانان بود. کی روش پس از دیدن دایی از او دعوت کرد تا پیش از سفر تیم ملی به ازبکستان، یک شب در اردوی تیم ملی حاضر شود. روز سه شنبه ایران عازم تاشکند می شود.  &nbsp;ایران دو بازی فوق العاده حساس مقابل ازبکستان و کره جنوبی در پیش دارد. این دو بازیکن تا حدود زیادی تکلیف ایران را برای صعود به جام جهانی روسیه مشخص می کند. اگر تیم ملی در هر دو بازی برنده باشد که می توان گفت صعود خود را تا حدود زیادی مسجل کرده است.  علی دایی چهره محبوب فوتبال ایران که به صعود ایران بسیار امیدوار است و در صحبت هایی که روز جمعه با کی روش داشت، خطاب به سرمربی تیم ملی گفت: «امید زیادی به این تیم ملی دارم و فکر می کنم می توانید به جام جهانی صعود کنید.»     منبع : فدراسیون فوتبال 