ششم مهر در آینه تاریخ معاصر ایران
 امروز سه شنبه ششم مهر 1395 هجری خورشیدی، بیست و پنجم ذی الحجه1437 هجری قمری و بیست و هفتم سپتامبر 2016 میلادی است. مهمترین رویدادهای تاریخ معاصر ایران در این روز، به شرح زیر است: هومن بهلولی- روابط عمومی    6 مهر 1370  بهزاد باشی نویسنده، مترجم و مولف معاصر کشورمان در 59 سالگی به دیار حق شتافت. از وی آثار ارزشمندی همچون ترجمه های تاریخ جامع موسیقی، جامعه فئودالی، خنیاگری و موسیقی ایرانی، آمریکای بزرگ و حقوق بشر و تاریخ موسیقی خاور زمین به یادگار مانده است. &nbsp; 6 مهر 1366  همزمان با اجرای مانورهای گوناگون از عملیات های رزمندگان به مناسبت هفته دفاع مقدس، نمایشگاه دستاوردهای جنگ و ماکت عملیات ها در بیشتر شهرهای ایران برپا شد. &nbsp; 6 مهر 1361  مراسمی برای بزرگداشت یاد و خاطره شهدای هویزه در هفتمین روز از هفته جنگ با حضور فرمانده نیروی زمینی ارتش برگزار شد. &nbsp; 6 مهر 1359  لشکرهای رژیم بعث عراق با هدف اشغال منطقه سر پل ذهاب و گیلانغرب به طرف این شهرها حرکت کردند، آنها پس از رویارویی با مقاومت نیروهای مردمی به عقب رانده شدند. &nbsp; 6 مهر 1359  قطعنامه 479 به عنوان نخستین قطعنامه شورای امنیت سازمان ملل در ارتباط با جنگ ایران و عراق منتشر شد، این قطعنامه از طرف ایران رد شد. در این قطعنامه از ایران و عراق خواسته شده بود که مناقشه خود را از راه&nbsp; های مسالمت آمیز و برپایه اصل های عدالت و حقوق بین الملل حل کنند. &nbsp; 6 مهر 1357  اداره اطلاعات ارتش آمریکا در گزارشی اعلام کرد که محمدرضا پهلوی تا 10 سال دیگر با قاطعیت بر مسند قدرت باقی خواهد ماند. &nbsp; 6 مهر 1356  حسین ناصحی آهنگساز برجسته ایرانی در 52 سالگی رخ در نقاب خاک کشید. آواز بی گفتار، گدا و ملودرام رستم و سهراب از جمله آثار ارزنده وی به شمار می رود. &nbsp; 6 مهر 1345  آیین نامه و روش کار سالن های نمایش فیلم اعلام شد. این آیین نامه در 22 ماده تنظیم شده بود و موارد آن از نخستین مرحله درخواست تشکیل تا مقررات نمایش فیلم را شامل می شد. &nbsp; 6 مهر 1330  تلاش ایران برای ملی شدن صنعت نفت موجب شد که دولت انگلیس به شورای امنیت سازمان ملل شکایت کند. &nbsp; 6 مهر 1311  هیات وزیران مجوز حفاری علمی به مدت دو سال در تخت ابونصر فارس را برای ژوزف اپتین نماینده موزه متروپولیتین آمریکا صادر کرد. &nbsp; 6 مهر 1311  نظامنامه اساسی آبله کوبی رایگان به تصویب هیات وزیران رسید. &nbsp; 6 مهر 1302  شومیاتسکی وزیر مختار روس و بصیر الدوله نماینده احمدشاه قاجار در تهران با یکدیگر دیدار و گفت وگو کردند. شومیاتسکی در این دیدار گفت: رضاخان وزیر جنگ، در انتخاب وکلای مجلس شورای ملی دخالت می کند و می خواهد به هر ترتیبی شده در دوره پنجم دوستان و رفیقان خود را به کرسی های مجلس برساند، اگر این رویداد به وقوع بپیوندد، رضاخان رای خود را اگر هم برخلاف قانون باشد، پیش خواهد برد. &nbsp; 6 مهر 1300  کلنل سالار نظام از صاحب منصبان اداره ژاندارمری به سمت آجودان مخصوص وزیر جنگ منصوب شد. &nbsp; 6 مهر 1296  نشریه ستاره ایران گزارشی را درباره حضور انگلیسی ها در شهرهای مختلف ایران منتشر کرد و نوشت: هر جا که انگلیسی ها وارد می شوند نظم حاکم بر آنجا از میان می رود، به طوری که دیگر فردی در آنجا خود را صاحب جان و مال خویش نمی داند. 