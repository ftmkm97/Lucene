بررسی بازی Battlefield 1 از دید وبسایت های معتبر دنیا
 در فاصله چند روز مانده به عرضه Battlefield 1، نمره های این بازی توسط سایت های معتبر دنیا منتشر شده است. بخش دانش و زندگی تبیان  &nbsp;     &nbsp;   در فاصله چند روز مانده به عرضه Battlefield 1، نمره های این بازی توسط سایت های معتبر دنیا منتشر شده است.  طرفداران بازی های سبک شوتر اول شخص، این روز ها منتظر عرضه ساخته جدید استودیو دایس یعنی Battlefield 1 هستند. بازی که از همان زمان انتشار اولین تریلرش گیمر ها را مشتاق تجربه خود کرده و این اشتیاق پس از عرضه نسخه بتای عمومی بازی بیشتر هم شد. بتلفیلد ۱ بالاخره در تاریخ ۳۰ مهر برای ایکس باکس وان، پلی استیشن 4 و پی سی عرضه می شود و اخیرا نمره های آن منتشر شده اند که نشان می دهند اشتیاق مان برای تجربه بازی، بی دلیل نبوده است و این اثر نه تنها یکی از بهترین شوتر های امسال، که یکی از بهترین ها در سال های اخیر است.   بتلفیلد ۱ بازه تاریخی جدیدی را انتخاب کرده است و وقایع آن در جنگ جهانی اول روایت می شوند. به علاوه بر خلاف نسخه های پیشین این سری که همواره روی بخش چندنفره تمرکز بیش تری داشتند، سازندگان تلاش زیادی برای خلق داستانی عالی در قسمت تک نفره داشته اند و به همین دلیل هم برای اولین بار در این سری شاهد روایت داستان از دید چند سرباز مختلف هستیم و شخصیت های مشهوری مثل لارنس عرب هم در بازی حضور دارند.   بخش چند نفره هم که همواره مهم ترین قسمت Battlefield بود، در این نسخه شامل نقشه ها و حالت های زیادی می شود که می توانید جزییات دقیق تر آن ها را در زومجی بخوانید.   در ادامه مروری بر نمره های بازی خواهیم داشت تا ببینیم که سایت های بزرگ دنیا چه نظری در مورد این اثر دارند:   Battlefield 1 سازنده: استودیو دایس  ناشر: الکترونیک آرتز  سبک: شوتر اول شخص  تاریخ عرضه: ۳۰ مهر  پلتفرم ها: ایکس باکس وان، پلی استیشن4، پی سی گیم اسپات: ۹۰ از ۱۰۰ بتلفیلد ۱ فقط یک مقدمه برای یکی از وحشتاک ترین رویداد های تاریخ بشریت است. ولی یک بازی کامل و بسیار غنی است که هم داستانی عالی روایت می کند و هم بخش چند نفره فوق العاده ای دارد.   فوربس: ۸۰ از ۱۰۰ بخش چندنفره بازی بتلفیلد ۱ به این شکل است که برای هر بار کشتن دشمن با سر نیزه یا نصف کردن آن ها با شمشیر از روی اسب، ۲۰ بار توسط تانک ها یا تک تیرانداز ها کشته می شوید و این باعث می شود تجربه این بخش بیش از اینکه مفرح باشد، عذاب آور شود. بخش تک نفره بازی هم با اینکه داستان خوبی دارد، ولی یک تجربه نهایتا ۶-۷ ساعته است و اصلا به این شکل نیست که فقط همین بخش ارزش پولی را که بابت بتلفیلد ۱ پرداخت می کنید داشته باشد. پس اگر عاشق بخش چند نفره هستید، این بازی برای شما است. ولی در غیر این صورت، شاید نتوانید از بازی لذت ببرید.   گیمز رادار +: ۸۰ از ۱۰۰ بخش چندنفره امتحان پس داده و موفق بازی های بتلفیلد، در این نسخه هم حضور دارد و فقط فضای آن به جنگ جهانی اول تغییر یافته است. بخش داستانی بازی هم داستانی جذاب ولی نه چندان عمیق روایت می کند.   هاردکور گیمر: ۸۰ از ۱۰۰ بخش داستانی بتلفیلد ۱ هنوز هم آنطور که باید خوب نیست و بیش تر شبیه یک مرحله آموزشی هشت ساعته به نظر می رسد که گیمر ها را برای هدایت هواپیما ها و تانک ها در بخش چند نفره آماده می کند. ولی در بخش چندنفره بازی کماکان عالی عمل می کند و تمام آن چیز هایی را که طرفداران این سری دوست دارند، در بازه زمانی که تا به حال تجربه نکرده اند، ارائه می دهد.&nbsp;&nbsp;  این پست و نمره متای بازی با انتشار نمره های بیش تر بروزرسانی می شود. همچنین نمره متا به دلیل تعداد بیش تر نقد ها، بر اساس نسخه پی سی بازی است.     منبع: زومیت 