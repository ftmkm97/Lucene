بهای سنگین حذف از جام حذفی برای پرسپولیس
 تیم پرسپولیس در یک بازی دور از انتظار در شیراز مغلوب تیم سختکوش قشقایی شد که با هواداران پرشورش فضایی باورنکردنی را برای بهترین تیم یک سال گذشته فوتبال ایران ایجاد کردند.    این مسابقه در شرایطی برگزار شد که برانکو ایوانکوویچ پیش از این ها گفته بود که دوست ندارد بدون ملی پوشانش در جام حذفی شرکت کند و حالا به نظر می رسد اصرار او در این مساله کاملا بجا بوده چراکه پرسپولیس با فاصله ای که بین بازیکنان اصلی و ذخیره اش وجود دارد، در دیدار امروز شرایط مناسبی نداشت و حتی یک موقعیت گل صددرصد روی دروازه حریف ایجاد نکرد.&nbsp;&nbsp; حالا پرسپولیس که امسال با سازوبرگ خود را آماده حضور در 3 جام می کرد از یکی از این رقابت ها حذف شد تا هواداران قرمزپوش اولین جنگ کری فصل را به آبی ها ببازند. برانکو که با اصرار باشگاه، تیمش را برای این مسابقه آماده کرد، به نظر نباید استراحت بیش از اندازه ای به تیم می داد(پرسپولیس تا دوشنبه تمرینات خود را تعطیل کرده بود). همچنین او حالا بهای سنگینی بابت حضور بازیکنان خارجی بی کیفیت در تمرینات را پرداخته است. در این بازی و در شرایطی که پرسپولیس به مدافع وسط نیاز داشت، گولچ استرالیایی اصلا به ایران نیامد و پولیانسکی هم که در بازی سپاهان بدون حضور در زمین مصدوم شده بود، در فهرست 18 نفره جا نگرفت تا پرسپولیس بدون دفاع وسط مقابل حریف شیرازی بازی کند.  نمایش پریمیوف دیگر خارجی این تیم هم علیرغم گلزنی به هیچ وجه تعریفی نداشت تا پرسپولیس عملا در شرایطی که به سرویس خارجی هایش نیاز داشت با دست خالی به شیراز برود.&nbsp;&nbsp; امروز همچنین نمایش جوان های تیم مثل زاهدی و علوان زاده و محرمی هم امیدوارکننده نبود. در عین حال چهره هایی که کمتر به بازی گرفته شده بودند نیز در&nbsp; حد انتظار کار نکردند. به همه این ها باید انگیزه و دوندگی بی امان حریف شیرازی را هم اضافه کرد تا معادله حذف قرمزها از جام حذفی دربیاید.&nbsp;&nbsp; برای تحلیل دقیق این شکست باید برخی تصمیم های مدیریتی، فنی و البته برنامه ریزی را هم دخیل دانست. شاید هم این شکست در نهایت به سود پرسپولیس تمام بشود و آنها در دو جام پیش رو با سازوبرگ و آمادگی بیشتری وارد بشوند. این سیلی محکم جزای سخت اشتباهاتی است که باید رخ دادن آنها را به حداقل رساند.  &nbsp;با حذف پرسپولیس از این رقابت ها علاوه بر اینکه یک فرصت مهم برای بازیکنان ذخیره تیم برای حضور در ترکیب از دست می رود، یک راه میان بر و سریع تیم هم برای کسب جام از بین رفته است. همچنین لطمه ناشی از این شکست می تواند روی اعتماد به نفس قرمزها تاثیر بگذارد. اتفاقی که هیچ کس پیش بینی اش را نمی کرد تا شهاب زاهدی توپ را به دستان دروازه بان حریف زد و بازی به اتمام رسید.&nbsp; برای تحلیل دقیق این شکست باید برخی تصمیم های مدیریتی، فنی و البته برنامه ریزی را هم دخیل دانست. شاید هم این شکست در نهایت به سود پرسپولیس تمام بشود و آنها در دو جام پیش رو با سازوبرگ و آمادگی بیشتری وارد بشوند. این سیلی محکم جزای سخت اشتباهاتی است که باید رخ دادن آنها را به حداقل رساند.    منبع : اسپرت 