برنامه مرکز قلب شهید رجایی برای روز جهانی قلب
 مرکز قلب شهید رجایی به مناسبت روز جهانی قلب برگزار می کند: بی رحم ترین قاتل زنجیره ای در پارک ملت شناسایی می شود. بخش سلامت تبیان   از سال 2000 میلادی فدراسیون جهانی قلب، 29 سپتامبر را به نام روز جهانی قلب بنیان گذاری کرده است تا به مناسبت این روز، مردم دنیا را از خطرات بیماری قلبی و سکته مغزی به عنوان اولین علت مرگ مطلع کند.  به گزارش مرکز آموزشی، تحقیقاتی و درمانی قلب و عروق شهید رجایی، این بیماری ها سالانه میلیون ها نفر را از بین می برند و این تعداد هم چنان رو به افزایش است. فدراسیون جهانی قلب شعار امسال خود را" زندگی تان را پرتوان کنید" اعلام کرده است.  عوامل خطرساز بیماری های قلبی عروقی شامل کلسترول خون بالا، فشار خون بالا، استعمال دخانیات، چاقی ، دیابت، عدم تحرک بدنی، برنامه غذایی ناسالم، زمینه ارثی و سابقه خانوادگی است به همین مناسب واحد پیشگیری و ارتقای سلامت مرکز آموزشی ، تحقیقاتی و درمانی قلب و عروق شهید رجایی در روز چهارشنبه 7 مهرماه و پنجشنبه مورخ هشت مهر مطابق با 29 سپتامبر برنامه ای را در پارک ملت تهران برگزار می کند و در آن به ارزیابی میزان خطر 10 ساله بیماری های قلبی عروقی شهروندان می پردازد. مرکز آموزشی، تحقیقاتی و درمانی قلب و عروق شهید رجایی با همکاری شهرداری منطقه سه تهران ایستگاه خدمات پزشکی و پرستاری به مدت دو روز، چهارشنبه و پنجشنبه از مورخ&nbsp; هفتم لغایت هشتم از ساعت 15 لغایت 19 در کنار دریاچه پارک ملت برگزار می کند که به صورت رایگان از همشهریان گرامی فشار خون، چربی خون و قد و وزن خون را اندازه گیری کرده و بر حسب معیارهای&nbsp; مطالعه فرامینگهام پس از تخمین خطر ده ساله ابتلا به بیماری های قلبی عروقی، توسط پزشکان مرکز توصیه های پزشکی مبتنی بر شواهد ارایه خواهد شد. عوامل خطرساز بیماری های قلبی عروقی شامل کلسترول خون بالا، فشار خون بالا، استعمال دخانیات، چاقی ، دیابت، عدم تحرک بدنی، برنامه غذایی ناسالم، زمینه ارثی و سابقه خانوادگی است.  همچنین در این برنامه در مورد حمله قلبی و همچنین آمار مرگ و میر قلبی در ایران، شیوه های پیشگیری از بیماری های قلبی، توجه به اصول سلامتی و شیوه سالم زندگی، ورزش ها و فعالیت های مناسب جسمانی، آموزش های لازم به شهروندان ارائه خواهد شد.   منبع: مرکز قلب شهید رجایی

 