دورهمی جنجالی بچه پولدارهای مشهد
 در بعضی محله های شهر نیز جوانان مشهدی، قرار دورهمی «جنسیس» می گذارند و مانور تجمل در خیابان های دیگر این شهر نیز برگزار می شود. مانورهایی که البته یکی از مسوولان هیات اتومبیل رانی استان خراسان رضوی می گوید فقط بخشی از آنها با هماهنگی این هیات انجام می شود. بخش اجتماعی تبیان   دوربین تلفن همراه داخل ماشین، روی دست فیلمبردار می لرزد و هرچند ثانیه یک بار پایین می رود. انگار که فیلمبردار شک دارد باید تصاویر را مخفیانه یا به اصطلاح «دوربین مخفی» بگیرد یا نه؟ تا چشم کار می کند، صف خودروهای 2دیفرانسیل است که مورب، گوشه خیابان پارک شده اند.
&nbsp;
از جیپ و پاترول های قدیمی اما تقویت شده گرفته تا خودروهایی که مدل شان 2015 و 2016 است. رانندگان هم کنار خودروهایشان ایستاده اند و از قرار معلوم منتظرند تا مراسم شان شروع شود. همین تکه فیلم کوتاه و مخفیانه، آن قدر برای کاربران شبکه های اجتماعی جذاب است که بارها به اشتراک گذاشته می شود. کلیپی که بخشی از رژه خودروهای آفرود در مشهد است.
&nbsp;
مشهد، این روزها یکی از پرخبرترین شهرهای ایران است. هنوز ماجرای لغو کنسرت ها در خراسان و مواضع صریح آیت الله «سید احمد علم الهدی» در مخالفت با برگزاری آن، داغ است که دوباره موضوع دیگری، مشهد را به صدر توجه افکار عمومی در شبکه های اجتماعی برده است. اما قضیه، وقتی جالب تر می شود که بدانیم، در بعضی محله های شهر نیز جوانان مشهدی، قرار دورهمی «جنسیس» می گذارند و مانور تجمل در خیابان های دیگر این شهر نیز برگزار می شود. مانورهایی که البته یکی از مسوولان هیات اتومبیل رانی استان خراسان رضوی می گوید فقط بخشی از آنها با هماهنگی این هیات انجام می شود ماجرای رژه خودروها در صبح جمعه دوم مهرماه در مشهد و انتشار کلیپ و چند ژس از این رژه، دوباره بحث درباره مشهد را داغ کرده است. به ویژه آن که خود مشهدی ها می گویند، رژه های اینچنینی در مشهد سابقه داشته و ردپای آن را می شود در خیابان های مختلف شهر دید. اما به هرحال، دیدن صفی طولانی از خودروهایی که شباهت زیادی به هم دارند و به صورت کاملا هماهنگ، حرکت می کنند یا در جایی متوقف می شوند به خودی خود، آن قدر برای بینندگانش عجیب است که کسی فکر کند با گرفتن فیلمی از درون خودرویش، کاری مخفیانه را انجام داده و برای ترس از تعرض صاحبان خودروها، تلفن همراهش را از دید صاحبان خودروهای کنار خیابان مخفی نگاه دارد. اما قضیه، وقتی جالب تر می شود که بدانیم، در بعضی محله های شهر نیز جوانان مشهدی، قرار دورهمی «جنسیس» می گذارند و مانور تجمل در خیابان های دیگر این شهر نیز برگزار می شود. مانورهایی که البته یکی از مسوولان هیات اتومبیل رانی استان خراسان رضوی می گوید فقط بخشی از آنها با هماهنگی این هیات انجام می شود.&nbsp; از عشق آفرودها تا بچه پولدارها مسوول پیست آفرود هیات اتومبیل رانی خراسان رضوی می گوید، این اولین باری نیست که صاحبان خودروهای 2دیفرانسیل در مشهد، به دعوت این هیات دورهمی برگزار کرده اند. آقای «علی روزانه» با اشاره به اینکه دورهمی و رژه دوم مهرماه آفرودبازهای مشهدی به مناسبت «گرامیداشت هفته دفاع مقدس» برگزار شده است، می گوید: «این رژه را با توجه به تفاهم نامه ای که با سازمان های انتقال خون و محیط زیست داریم، برگزار کردیم.»
&nbsp;به گفته او، این رژه شهری با حضور 68 خودروی 2دیفرانسیل و آفرود از بلوار کلاهدوز احمد آباد مشهد، به سمت پیست اتومبیلرانی ثامن این شهر برگزار شده است و&nbsp; جوان ترین و پیرترین شرکت کنندگان در آن نیز به ترتیب 21 و 60 سال داشتند. روزانه می گوید: «ما در مناسبت های مختلف دیگری هم این رژه ها را برگزار می کنیم. این اتفاق در مردادماه هم رخ داده است و ما به بهانه های مختلف، این رانندگان را دورهم جمع می کنیم تا ضمن گفت وگو درباره مسائل مختلف مربوط به نگهداری و استفاده از خودروهای آفرود، آمادگی آنها را برای حضور در امدادرسانی های جمعی هم حفظ کنیم.»   
&nbsp;
او البته، این دورهمی ها و رژه ها را متفاوت از مانور تجمل «بچه پولدارهای مشهد» می داند و می گوید: دورهمی های این هیات، ارتباطی به رژه خودروهای لوکس مشهد ندارد. علی روزانه می گوید: «هیات اتومبیلرانی و موتورسواری خراسان رضوی فقط مسوول ساماندهی دورهمی های موتورهای سنگین و خودروهای 2دیفرانسیل است و سایر دورهمی های ماشین بازهای مشهدی، ارتباطی به این هیات ندارد.»
&nbsp;
او می گوید: «بعضی دورهمی ها و مانورهایی که خارج از این محدوده برگزار می شود، به صورت شخصی بوده و به عنوان مثال رژه خودروهای لوکس جنسیس در مشهد کاملا شخصی بوده و مربوط به هیات اتومبیل رانی خراسان رضوی نیست.»
&nbsp;
اشاره روزانه به رژه بچه پولدارهای مشهدی در بلوار وکیل آباد مشهد و پل نمایشگاه این شهر است که تاکنون در چندین نوبت برگزار شده است. رژه ای که با حضور جوانان مشهدی و خودروهای لوکس شان همراه می شود و با حرکت صف خودروهای لوکس در مسیری مشخص ادامه می یابد.
&nbsp;
رژه ای که در شبکه های اجتماعی نیز گروه و صفحه خاص دارد و انگار برای چشم و هم چشمی با بچه پولدارهای تهرانی، برپا شده است. آقای «کاظمی» یکی از شهروندان مشهدی که شاهد هر 2 رژه روز جمعه و رژه خودروهای لوکس در مشهد بوده است، درباره این دورهمی ها می گوید: «از این نمونه کارها در شهر مشهد مسبوق به سابقه است.
&nbsp;
الان بیشتر از یک سال می شود که جنسیس سواران کوپه هر جمعه زیر پل نمایشگاه جمع می شوند و قرار دورهمی می گذارند . قبلا هم یک مورد مانور دوچرخه سواری در مشهد برگزار شد که البته با آن برخورد شد و دلیل این برخورد نوع پوشش دوچرخه&nbsp; سواران اعلام شد. کلیپ و عکس های رژه خودروهای آفرود در اولین جمعه مهرماه 95 در مشهد، همچنان در صفحه های اجتماعی دست به دست می&nbsp; شود. درست مثل دورهمی خودروهای لوکس در خیابان های خاص این شهر؛ اما پرسش مهم این جاست که مرز «رژه نوکیسه ها» با دورهمی های آموزشی، هماهنگی و برای گرامیداشت مناسبتی خاص در تقویم، چگونه مشخص می شود؟ آیا نهادی هست که در این شهر، با برگزاری سالم و به دور از تجمل این برنامه ها، با رژه تجمل و فخرفروشی در این شهر برخورد کند؟ موتورهای کیپس و قدرتمند هم هر هفته با لباس های خاص خودشان جمعه ها حرکت و به سمت پیست ثامن در جاده شاندیز رفته و رژه برگزار می کنند.» آقای «معظمی» دیگر شهروند مشهدی می گوید شاهد درگیری در دورهمی صاحبان خودروهای لوکس در مشهد بوده اما با اجرای برخی از این رژه ها در شهر مخالف است. او در ادامه می گوید: « رژه حرفه ای با رژه فخر فروشی زمین تا آسمان متفاوت است.
&nbsp;
این که برخی جوانان نوکیسه می آیند و در خیابان های شهر با هم قرار می گذارند تا با خودروهای گرانقیمت شان در شهر بچرخند، نشانه تجمل گرایی و شیوع فخر فروشی در شهر است. آن هم در شرایطی که فاصله طبقاتی در بعضی از نقاط این شهر به اوج می رسد.
&nbsp;
این که آنان با خودروهای لوکس خود پشت سر هم حرکت می کنند و گاهی برخوردهای آنان با هم منجر به ایجاد درگیری می شود، هیچ فایده ای برای آنان و سایر مردم ندارد. مگر به رخ کشیدن این فاصله طبقاتی و رژه نوکیسه ها که منجر به تبعات دیگری هم خواهد شد.»
&nbsp;
او ادامه می دهد: « یک بار در همین دورهمی خودروهای لوکس، میان دو صاحب خودرو بر سر صحبت با دختری در حاشیه خیابان وکیل آباد، چنان درگیری شدیدی شد که اگر مردم این 2 جوان را از هم جدا نمی کردند، حتما منجر به درگیری با چاقو و خونریزی می شد.»
&nbsp;
کلیپ و ژس های رژه خودروهای آفرود در اولین جمعه مهرماه 95 در مشهد، همچنان در صفحه های اجتماعی دست به دست می&nbsp; شود. درست مثل دورهمی خودروهای لوکس در خیابان های خاص این شهر؛ اما پرسش مهم این جاست که مرز «رژه نوکیسه ها» با دورهمی های آموزشی، هماهنگی و برای گرامیداشت مناسبتی خاص در تقویم، چگونه مشخص می شود؟ آیا نهادی هست که در این شهر، با برگزاری سالم و به دور از تجمل این برنامه ها، با رژه تجمل و فخرفروشی در این شهر برخورد کند؟    منبع : صبح نو 
 