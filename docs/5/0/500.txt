نامه ای از سینماحقیقت برای اصغر فرهادی!
 فیلم مستند «برسد به دست اصغر فرهادی» ساخته «مجتبی اسپنانی» مستندساز اصفهانی، متقاضی شرکت در بخش مسابقه ملی دهمین دوره جشنواره بین‌المللی «سینماحقیقت» شده است. بخش سینما و تلویزیون تبیان    &nbsp;به نقل از روابط عمومی جشنواره بین‌المللی سینماحقیقت، در خلاصه موضوع این فیلم مستند آمده است: «آقا اسفندیار نامه‌ای می‌نویسد برای همشهری‌اش اصغر فرهادی...» عوامل تولید مستند 35 دقیقه‌ای «برسد به دست اصغر فرهادی» که تولید سال 1395 است و برای اولین نمایش عمومی، تحویل دبیرخانه دهمین جشنواره بین‌المللی سینماحقیقت شده است، عبارتند از: پژوهشگر، نویسنده، تصویربردار، کارگردان، تدوینگر و تهیه‌کننده: مجتبی اسپنانی؛ صدابردار: امید بهلولی؛ صداگذار: مانا میهن؛ گوینده: آقا اسفندیار؛ مدیر تولید: هادی صفیان و دستیار کارگردان: افشین حاجی‌حیدری مجتبی اسپنانی مستند کوتاه «آدم و حوا و دیگران» را نیز به دبیرخانه جشنواره سینماحقیقت ارائه داده که این فیلم محصول انجمن سینمای جوان و درباره‌ی جاذبه‌های گردشگری شهر روزنه اصفهان است. بدیهی است که نمایش این آثار در جشنواره سینماحقیقت، منوط به رای هیات انتخاب بخش مسابقه ملی است. مرکز گسترش سینمای مستند و تجربی سازمان امور سینمایی، دهمین دوره جشنواره بین‌المللی فیلم مستند ایران «سینماحقیقت» را طی روزهای 14 تا 21 آذرماه 1395، با شعار «حقیقت بهترین راهنماست» که از فرمایشات حضرت علی(ع) است، در شهر تهران برگزار خواهد کرد.      منبع: ایسنا 
 
