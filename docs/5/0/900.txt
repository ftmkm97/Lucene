آشنایی با مواد خوراکی که سلامت قلب را تضمین می کند
 کارشناسان تغذیه توصیه می کنند برای حفظ سلامت قلب در میان وعده ها مواد خوراکی سالم مصرف کنید. بخش تغذیه و آشپزی تبیان     به گزارش خبرنگار مهر، در این گزارش فهرستی از ۷ ماده خوراکی سالم برای قلب اشاره می شود. پنیر آسیایی: برخلاف سایر انواع محصولات لبنی نظیر انواع پنیرهای دیگر متداول در جهان، کره و روغن حیوانی که برای سلامت قلب مفید نیستند، پنیر آسیایی بسیار خوب است. این پنیر نه تنها چربی کمی دارد بلکه غنی از پروتئین بوده و میزان کلسترول LDL و تری گلیسیریدهای آن پایین است. پنیر آسیایی به نوع پنیر مصرفی متداول در ایران، هند و افغانستان گفته می شود. گوجه فرنگی: وجود لیکوپن در گوجه فرنگی نه تنها مانع از تشکیل کلسترول می شود بلکه از اکسایش کلسترول LDL هم پیشگیری می کند از اینرو ریسک بروز بیماری قلبی کاهش می یابد. همچنین این ترکیب شیمیایی به حفظ فشارخون و کاهش ریسک حمله قلبی و سکته در صورت مصرف روزانه کمک می کند. فلفل تند: مطالعه محققان نشان می دهد برنامه ۴ هفته ای رژیم غذایی حاوی فلفل تند موجب کاهش ضربان قلب در حالت اسراحت شد و به کنترل فشارخون کمک کرد. البته مصرف بیش از اندازه آن هم می تواند منجر به ترش کردن معده و سوءهاضمه شود. پیاز: بسیاری از افراد از این موضوع آگاه نیستند که افزودن پیاز به رژیم غذایی می تواند ریسک بیماری قلبی را کاهش دهد و از بروز آن پیشگیری کند. پیاز حاوی کوارسیتین است، آنتی اکسیدانی که از اسیب رادیکال های آزاد پیشگیری کرده و از قلب در مقابل تاثیرات مضر کلسترول حفاظت می کند و همچنین به رقیق ماندن خون کمک می کند. سیب: وجود آنتی اکسیدان های موجود در سیب از اکسایس رادیکال آزاد جلوگیری می کند و وجود پکتین (فیبر) می تواند در مدت ۶ هفته، ۲۰ درصد کلسترول را کاهش دهد. آووکادو: مطالعه محققان نشان می دهد خوردن روزی یک آووکادو موجب ایجاد تاثیرات حفاظت از قلب می شود. آووکادو مملو از چربی های مونواشباع نشده، فیبر و چربی است که مانع از تجمع پلاک ها در دیواره عروق خونی شده و ریسک تصلب شریان و بیماری قلبی را کاهش می دهد. تخم کدو: تخم کدو می تواند در بلندمدت نه تنها به کاهش وزن کمک کند بلکه سلامت قلب را نیز بهبود بخشد. این دانه ها مملو از فیتوسترول بود که مانع از جذب کلسترول غذا می شود و در نتیجه ریسک بروز سکته کاهش یافته و از حمله قلبی پیشگیری می شود.   خبرگزاری مهر 