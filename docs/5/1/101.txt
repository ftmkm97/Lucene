مک بوک های 2018 به کیبورد E-Ink مجهز می شوند
   به نظر می رسد اپل در مک بوک های ۲۰۱۸ از کیبورد E-Ink با قابلیت تغییر حروف و کاراکترهای هر کلید استفاده خواهد کرد. بخش دانش و زندگی تبیان         به نظر می رسد اپل در مک بوک های ۲۰۱۸ از کیبورد E-Ink با قابلیت تغییر حروف و کاراکترهای هر کلید استفاده خواهد کرد.    به گزارش وال استریت ژورنال اپل درصدد استفاده از کیبورد مجهز به جوهر الکترونیک در مک بوک های ۲۰۱۸ است. براساس اطلاعات ارائه شده کاپرتینویی ها در حال همکاری با استارتاپ استرالیایی Sonder هستند که برای عرضه ی کیبورد E-Ink خود با قابلیت اتصال از طریق بلوتوث در اواخر سال جاری میلادی برنامه ریزی کرده است. این کیبورد قادر است علاوه بر نمایش کیبورد استاندارد، حروف مربوط به سایر الفباها را نیز نمایش دهد. همچنین باید به کلید های ترکیبی در اپلیکیشن هایی نظیر فتوشاپ اشاره کرد که این کیبورد قادر است آن ها را نمایش دهد.   البته اطلاعات مورد نظر در حد شایعه است و نمی توان به طور قطع در این خصوص اظهار نظر کرد. وال استریت ژورنال اطلاعات مورد نظر را به نقل از منابع نزدیک به برنامه های اپل ارائه کرده است. همچنین باید به خبر منتشر شده توسط گاردین نیز اشاره کرد که حکایت از در جریان بودن گفتگوها برای تصاحب Sonder دارد. براساس اطلاعات گاردین، تیم کوک، مدیرعامل اپل دیداری با فرانسیسکو سرا مارتینز، مدیرعامل ساندر در چین داشته، حال آنکه ساندر اخبار مربوط به دیدار با سران اپل را تکذیب کرده است.   گاردین در گزارش خود به پست پاک شده ی Reddit نیز استناد می کند که در آن نویسنده ی پست از کار با یک کیبورد E-Ink متعلق به اپل توسعه یافته مبتنی بر تکنولوژی ساندر خبر داده است. براساس اطلاعات ارائه شده این کیبورد با نور پس زمینه از جوهر الکترونیک استفاده می کند. تصویر کیبورد مورد نظر در یک گردهمایی استارتاپی که توسط فاکسکان ترتیب داده شده، ثبت شده است. همانطور که می دانید، فاکس کان بزرگ ترین شریک اپل در زمینه ی تولید سخت افزار این کمپانی است. وال استریت ژورنال به این نکته اشاره کرده که فاکس کان در آینده ی نزدیک به یکی از سرمایه گذاران ساندر تبدیل خواهد شد.    نویسنده گاردین اپل را به عنوان یک کمپانی نوآور خوانده و استفاده از کییورد E-Ink را آینده ی این ماژول سخت افزاری خوانده است. وی به این موضوع اشاره کرده که اپل همواره برای انجام جهش های تکنولوژیک که در ابتدا استقبال از آن کم بوده اما بعدها به استاندارد تبدیل می شوند، پیش قدم می شود. وی استفاده از کیبوردهای داینامیک را یک استاندارد در گوشی های هوشمند خوانده، حال آنکه به نظر می رسد در آینده ی نزدیک شاهد بکارگیری این فناوری در لپ تاپ ها نیز خواهیم بود.   کیبورد e-ink بی سیم ساندر را می توان هم اکنون با پرداخت ۱۹۹ دلار پیش خرید کرد. باید دید که آیا محصول این چنینی به محصولات اپل راهی خواهد داشت یا خیر؟     منبع:زومیت 