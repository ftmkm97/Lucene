استقبال بین المللی از توافق با حکمتیار
 سازمان ملل متحد، امریکا و ایران از توافق دولت افغانستان با حزب اسلامی این کشور به رهبری حکمتیار استقبال کردند. بخش سیاست تبیان   نمایندگی سازمان ملل متحد در افغانستان (یوناما) از توافق صلح میان حکومت افغانستان و حزب اسلامی حکمت یار اعلام حمایت کرد.
در اعلامیه ی یوناما گفته شده&nbsp; است: یوناما از تلاش های حکومت وحدت ملی افغانستان برای تعامل با همه آنانی که علاقه مند ایجاد صلح هستند، حمایت می کند.
به گفت&nbsp;&nbsp; یوناما این توافق نشان می دهد، دولت افغانستان در راستای صلح با تمام عناصر مسلح ضد دولت آماده&nbsp; است.
این اعلامیه می افزاید: سازمان ملل متحد از توافقات صلح که در افغانستان به کاهش خشونت می انجامد و به مردم این کشور اجازه می دهد، در صلح زندگی کنند، استقبال می کند.
سفارت امریکا در کابل نیز در اعلامیه ای از توافقنامه صلح دولت افغانستان با حزب اسلامی گلبدین حکمتیار، استقبال کرد.
در اعلامیه این سفارت آمده است: از توافقنامه امروز که در نتیجه مذاکرات بین حکومت افغانستان و حزب اسلامی گلبدین منعقد گردید، به عنوان یک گام پیشرفت برای پایان دادن مسالمت آمیز جنگ در افغانستان استقبال می کنیم.
بر اساس اعلامیه سفارت امریکا، این کشور به حمایت خویش از پروس&nbsp;&nbsp; صلح به مالکیت و رهبری افغانستان که منجر به توقف خشونت و منازعه از سوی مخالفین مسلح دولت، قطع روابط با گروه های تروریستی و پذیرفتن قانون اساسی افغانستان، به شمول محافظت از حقوق زنان و اقلیت ها گردد، ادامه می دهد.
قرار است این توافق نامه توسط محمد اشرف غنی رییس جمهور و گلبدین حکمتیار رهبر حزب اسلامی نیز به امضا برسد.
سفیر ایران در افغانستان نیز از این توافق برای خاتمه دادن به خشونت ها در افغانستان استقبال کرد.
محمدرضا بهرامی، سفیر ایران در کابل، در مورد توافقنامه صلح بین دولت افغانستان و حزب اسلامی گلبدین حکمتیار، گفت: جمهوری اسلامی ایران از این اقدام استقبال می کند و امیدوار است، این فرآیند به سایر گروه های مخالف هم تسری یابد و ایران از هر اتفاقی که به تقویت ثبات و بازگشت امنیت کمک کند استقبال می کند.
سفیر ایران گفته است، مهمترین راهکار برای تقویت ثبات و بازگشت امنیت به افغانستان، مذاکره میان دولت و جریان های مختلف مخالف دولت است.
وی اظهار داشت، با توجه به آسیبی که جنگ در افغانستان متوجه مردم این کشور می کند، هر مذاکره ای که دولت با گروه های مختلف انجام دهد و به نوعی توافق سیاسی منجر شود، گامی مثبت و رو به جلو است.
این توافقنامه روز پنج شنبه، 1 میزان، بین نمایندگان دولت و گلبدین حکمتیار، رهبر حزب اسلامی، از گروه های مسلح مخالف دولت امضا شد. براساس این توافقنامه، قرار شد، حزب اسلامی مبارزه مسلحانه را کنار بگذارد و به جای آن، در عرصه سیاست این کشور به فعالیت بپردازد. 
در مقابل، دولت افغانستان به اعضای این حزب که مرتکب جرایم کیفری نشده اند، مصونیت قضایی اعطا کرده است. این توافق نامه با میانجی گری شورای عالی صلح افغانستان به دست آمده است.
منبع: خبرگزاری جمهور
