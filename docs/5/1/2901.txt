پایان پارالمپیک تلخ ۲۰۱۶ ریو
 پارالمپیک ریو برای کاروان ایران با نتایج خوبی همراه بود اما با مرگ دوچرخه سوار ایران این بازی ها پایان تلخی برای ایرانی ها داشت. بخش ورزشی تبیان
  بازی های پارالمپیک ۲۰۱۶ ریو با کسب ۲۴ مدال وکسب عنوان پانزدهمی برای ایران به پایان رسید.کاروان " منا" در ریو موفق شد ۸ طلا، ۹ نقره و ۷ برنز را به دست آورد.
با وجود مدال های رنگارنگی که کاروان ایران به دست آورد اما مرگ بهمن گلبارنژاد دوچرخه سوار ایران پایان تلخی را برای ایرانی ها رقم زد.
بی شک یکی از ستاره های ایران در ریو ساره جوانمردی بود که توانست دو مدال زرین طلا را برای ایران به ارمغان بیاورد. او در تیراندازی ۱۰ متر زنان و ۵۰ متر میکس دو مدال را به دست آورد تا به جای مدال برنز دوره گذشته خود دو مدال طلا را جایگزین کند.
سیامند رحمان نیز موفق شد با برجای گذاشتن رکورد ۳۱۰ کیلوگرم در وزنه برداری مدال طلا را به دست آورد. او در این دوره از بازی ها دست به کار فوق العاده ای زد و یک رکورد ارزشمند را برجای گذاشت و به نوعی با مهار وزنه ای بالای ۳۰۰ کیلو قوی ترین مرد جهان شد. او با رکورد ۳۱۰ کیلوگرم رکورددار جهان و المپیک شد.
زهرا نعمتی هم در تیروکمان مدال طلای دوره قبل خود را تکرار کرد.
تیم ملی والیبال نشسته ایران با غلبه بر بوسنی هم آخرین مدال طلای این دوره از رقابت ها را به خود اختصاص داد.
مجید فرزین در وزنه‌برداری، محمد خالوندی در پرتاب نیزه دوومیدانی و غلامرضا رحیمی در تیروکمان دیگر طلایی های ایران در ریو بودند.
سامان پاکباز در پرتاب وزنه دوومیدانی، علیرضا قلعه‌ناصری در پرتاب دیسک دوومیدانی، زهرا نعمتی و ابراهیم رنجبر در میکس ریکرو تیمی تیروکمان، سجاد محمدیان در پرتاب وزنه دوومیدانی ، عبدالله حیدری در پرتاب نیزه دوومیدانی، سجاد نیک پرست در پرتاب نیزه دوومیدانی، حامد امیری در پرتاب وزنه دوومیدانی، تیم های ملی فوتبال ۵ نفره نابینایان و ۷ نفره ، ۹ مدال نقره را برای ایران کسب کردند.
&nbsp;پیمان نصیری در دوی ۱۵۰۰ متر، ابراهیم رنجبر در تیروکمان، علی صادق زاده در وزنه برداری، اسدالله عظیمی در پرتاب وزنه دوومیدانی، جواد حردانی در پرتاب نیزه دوومیدانی، محسن کائیدی در پرتاب نیزه دوومیدانی&nbsp; و جاوید احسانی شکیب در پرتاب وزنه دوومیدانی نیز ۷ برنزی ایران بودند. پانزدهمی پارالمپیکی های ایران در ریو با این مدال ها کاروان ایران در پایان پارالمپیک ریو در جایگاه پانزدهم قرار گرفت. در واقع کاروان ایران نسبت به دوره گذشته که با ۱۰ طلا، ۷نقره و ۷ برنز در جایگاه یازدهم قرار گرفته بودند ۴ پله نزول داشت.
تعداد برنزهای کاروان در ریو به تعداد برنزهای ایران در المیپیک ۲۰۱۲ لندن است اما تنها تفاوت نتایج این دو دوره ایران، تبدیل ۲ مدال طلا به ۲ مدال نقره است.
با این حال می توان نتایج کاروان ۱۱۱ نفره ایران در ریو را مثبت دانست چرا که چند تن از عنوان داران ایران در دوره های گذشته در این دوره حضور نداشتند.
پیمان نصیری، محسن کاییدی و جواد حردانی در دوره قبل مدال طلا را به دست آورده بودند اما در این دوره موفق به تکرار این مدال ها نشدند.
تبدیل مدال نقره تیم والیبال نشسته به طلا از نتایج خوب در این دوره بود. همچنین تیم ۷ نفره ایران هم موفق شد مدال برنز المپیک لندن را در ریو به نقره تبدیل کند.  نزول دوومیدانی کاران و صعود کمانداران در میان رشته ها دوومیدانی نزول چشمگیری داشت. دوومیدانی کاران ایران در المپیک لندن ۵ طلا، ۵نقره و ۳ برنز را کسب کردند اما در ریو این مدال ها به یک طلا، ۶ نقره و ۵ برنز تبدیل شد.
وزنه برداران در لندن ۴ طلا، یک نقره و یک برنز را به دست آوردند اما در ریو وزنه برداری ایران ۲ طلا و یک برنز را کسب کرد.
ملی پوشان تیروکمان موفق ترین ورزشکاران کاروان از نظر مدال آوری بودند. آن ها ۲ طلا ، یک نقره ویک برنز را کسب کرده بودند در حالی که در لندن تیروکمان ایران یک طلا و یک برنز را کسب کرده بود.
یک مدال برنز تیراندازی در لندن تبدیل به دو مدال طلای ارزشمند در ریو شد.  پایان تلخ پارالمپیک برای ایران داستان المپیک و پارالمپیک اشک ها و لبخند های فراوانی به همراه داشت اما سرانجام تلخی برای ایران داشت.
"بهمن گلبارنژاد"دوچرخه سوار ایران در فاصله یک روز مانده تا پایان پارالمپیک در حین مسابقه زمین خورد و به دلیل شکستگی شدید گردن در بیمارستان درگذشت.
این حادثه تا اندازه ای تلخ بود که تمام شادی که در این مدت به خاطر افتخارآفرینی ورزشکاران ایران در المپیک و پارالمپیک به وجود آمده بود به غم تبدیل شد.  نتایج کاروان ایران در پارالمپیک ها: ۱۹۸۸ سئول: ۴طلا، یک نقره و سه برنز(رده ۲۷)
۱۹۹۲ بارسلونا: یک طلا، ۲ نقره و یک برنز (رده ۳۷)
۱۹۹۶ آتلانتا: ۹ طلا، ۵ نقره و ۳ برنز (رده ۲۰)
۲۰۰۰ سیدنی: ۱۲ طلا، ۴ نقره و ۷ برنز (رده ۱۶)
۲۰۰۴ آتن: ۷ طلا، ۳ نقره و ۱۳ برنز (رده ۲۳)
۲۰۰۸ پکن: ۵ طلا، ۶ نقره و ۳ برنز (رده ۲۲)
۲۰۱۲ لندن: ۱۰ طلا، ۷ نقره و ۷ برنز (رده ۱۱)
۲۰۱۶ ریو: ۸طلا، ۹ نقره و ۷ برنز (رده ۱۵)  رده بندی مدالی ۱۰ تیم نخست پارالمپیک ۲۰۱۶ ریو: &nbsp;&nbsp;&nbsp; چین ۱۰۷ طلا، ۸۱ نقره&nbsp; و ۵۱ برنز
&nbsp;&nbsp;&nbsp; بریتانیا ۶۴ طلا، ۳۹ نقره و ۴۴ برنز
&nbsp;&nbsp;&nbsp; اوکراین ۴۱ طلا، ۳۷ نقره و ۳۹ برنز
&nbsp;&nbsp;&nbsp; آمریکا ۴۰ طلا، ۴۴ نقره و ۳۱ برنز
&nbsp;&nbsp;&nbsp; استرالیا ۲۲ طلا، ۳۰ نقره و ۲۹ برنز
&nbsp;&nbsp;&nbsp; آلمان ۱۸ طلا، ۲۵ نقره و ۱۴ برنز
&nbsp;&nbsp;&nbsp; هلند ۱۷ طلا، ۱۹ نقره و ۲۶ برنز
&nbsp;&nbsp;&nbsp; برزیل ۱۴ طلا، ۲۹ نقره و ۲۹ برنز
&nbsp;&nbsp;&nbsp; ایتالیا ۱۰ طلا، ۱۴ نقره و ۱۵ برنز
&nbsp;&nbsp;&nbsp; لهستان ۹طلا، ۱۸ نقره و ۱۲ برنز    
منبع : ایسنا 

 