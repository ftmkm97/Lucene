ازدواج مجدد با همسر قبلی
 "من و همسرم بعد از شش سال زندگی مشترک از هم جدا شدیم ولی بعد از یک ماه رابطه تلفنی را با هم شروع کردیم و هردو پشیمان هستیم و میخواهیم برگردیم، ولی چند تا مشکل پیش رویمان است. مشکل اصلی مخالفت خانواده هایمان است و در درجه بعد حرف مردم و ترس از آبرو. الان دلمان پیش هم است و از اینکه طلاق گرفته ایم خیلی پشیمانیم ولی نمی دانیم چه کنیم و مستاصل و ناامید شده ایم." فرآوری: هانیه صهاﺋیان-بخش کلوب ازدواج تبیان    کم نیستند کسانی که بعد از طلاق متوجه میشوند که اشتباه بزرگی کرده اند، از طرفی با سختی های زندگی پس از طلاق مواجه میشوند و از طرف دیگر درمیابند که دلیلی که به خاطر آن جدا شده اند، آنقدرها هم بزرگ و آزار دهنده نبود. و خلاصه احساس پشیمانی به سراغشان می آید و دوست دارند که برگردند، اما برگشت به این آسانی ها نیست و اما و اگرهای زیادی با خود دارد.گاهی هم دیگر دیر شده است، یکی از زوجین تمایلی به برگشت ندارد یا قصد ازدواج با فرد دیگری را دارد. چه باید کرد؟   کسانی میتوانند ازدواج موفقی پس از طلاق داشته باشند که در دوره پس از جدایی به نقش خود در رابطه با همسر سابق شان اندیشیدند و سهم تقصیر و مشکلات خود را پیدا کردند و دانستند همه عوامل و تقصیرها مربوط به همسرشان نبوده است بلکه خود آنان نیز سهم قابل تأملی در این ماجرا داشته اند و در ازدواج دوباره با همسر سابق مشکلات رفتاری خود را حل کردند. مهم‌ترین کاری که باید کنید ادامه زندگی خودتان است. به خاطر این فرد نباید از تلاش‌هایی که برای ساختن دوباره زندگی‌تان کرده‌اید دست بکشید. صرف نظر از اینکه می‌خواهید دوباره با این فرد رابطه را شروع کنید (یا با هر کس دیگری) ابتدا باید ظرفیت‌های روحی خودتان را بالاببرید و یادبگیرید زندگی مستقل خود‌تان را شکل بدهید. هیچ تلاشی برای طرد کردن او یا جذب او به خودتان انجام ندهید. پیش از شروع هر رابطه‌ای ابتدا باید کمی زندگی مستقل و شخصی خودتان را داشته باشید؛ به کارهایی بپردازید که همیشه دوست داشتید انجامش بدهید، به سفر بروید، کار کنید تا درآمدی داشته باشید، یک زبان تازه یاد بگیرید، اگر لازم است درس بخوانید، ورزش کنید و از زندگی‌تان لذت ببرید. همه این کارها برای این است که ظرفیت روحی خودتان را برای یک تصمیم درست بیشتر کنید. برای برگشتن به رابطه (یا شروع هیچ رابطه‌ تازه‌ای) عجله نکنید. چون این کار عملاً راه تصمیم‌گیری درست و عاقلانه را می‌بندد. بسیاری از روابط گذشته فقط به این دلیل دوباره از سر گرفته می‌شوند که فرد نتوانسته از نظر عاطفی خود را مستقل احساس کند یا به خاطر نیاز مالی یا ترس از آینده این کار را کرده است. اینکه شما زندگی مستقل خودتان را ادامه بدهید از این نظر بسیار ارزشمند و مؤثر است. زمانی که حال بهتری دارید، وضعیت مالی خوبی پیدا کرده‌اید و توانسته‌اید به کار و فعالیت مورد علاقه‌تان بپردازید بهتر تصمیم می‌گیرید. اگر از نظر عاطفی و مالی قوی باشید احتمال شروع دوباره رابطه‌ای که پرمسأله بوده است بسیار کمتر خواهد بود.

زندگی گذشته شما با وجود تنش‌ها و هزینه‌های دردناکی که برایتان داشته است یک تجربه عالی است برای اینکه اکنون درست تصمیم بگیرید. پس از عبور از آن دوران شما می‌توانید مشکلات رابطه را بهتر بررسی کنید و مسیر آینده را بر مبنای آن مشخص کنید. حالا این فرصت برایتان وجود دارد که یک رابطه متعادل را با هشیاری و آگاهی بیشتری شروع کنید.

اگر فوراً به درخواست او جواب بدهید یا واکنش نشان بدهید و زندگی‌ای که برای خودتان ساخته‌اید را متوقف کنید احتمال اینکه دوباره همان اشتباه را تکرار کنید بسیار زیاد است. صرف نظر از اینکه او چقدر برای بازگشت شما تلاش می‌کند در این موقعیت لازم است کمی بی‌توجه باشید و آن را فرصتی برای ارزیابی او در نظر بگیرید. برای شروع یک رابطه دوباره باید مطمئن باشید که مشکلاتی که عامل جدایی‌تان بوده‌اند حل شده‌اند. هر کسی باید اشتباه خودش را پذیرفته باشد. این رابطه باید صرف نظر از نیازهای شدید عاطفی یا مالی و ضعف روحی یکی از دو نفر از سر گرفته شود وگرنه هیچ بعید نیست که شما همان راه رفته را برگردید و اشتباه‌تان را دوباره تکرار کنید. رمز موفقیت ازدواج پس از طلاق  اگر می‌خواهید دوباره با همسر قبلی تان رابطه را شروع کنید (یا با هر کس دیگری) ابتدا باید ظرفیت‌های روحی خودتان را بالاببرید و یادبگیرید زندگی مستقل خود‌تان را شکل بدهید. هیچ تلاشی برای طرد کردن او یا جذب او به خودتان انجام ندهید. پیش از شروع هر رابطه‌ای ابتدا باید کمی زندگی مستقل و شخصی خودتان را داشته باشید؛ بازگشت به زندگی با همسر سابق امری کاملا ممکن است و تنها در موارد معدودی که پس از تلاش های لازم و بررسی های حرفه ای و کارشناسانه لازم، مشخص می شود دو نفر واقعا برای زندگی مشترک با یکدیگر مناسب نیستند و از ابتدا انتخاب نادرستی انجام داده اند، بهتر است افراد، به زندگی مشترکشان بازنگردند.کسب دو ویژگی برای برپا کردن خیمه زندگی مشترک بسیار مهم است: کسانی که توانستند استقلال خود را دوباره به دست بیاورند، در دوره پس از جدایی به نقش خود در رابطه با همسر سابق شان اندیشیدند و سهم تقصیر و مشکلات خود را پیدا کردند و دانستند همه عوامل و تقصیرها مربوط به همسرشان نبوده است بلکه خود آنان نیز سهم قابل تأملی در این ماجرا داشته اند و در ازدواج دوباره با همسر سابق مشکلات رفتاری خود را حل کردند.&nbsp;
نکته قابل تامل دیگر این است که زوج ها پس از جدایی خیلی سریع به ازدواج مجدد روی نیاورند و به خود فرصت بررسی و ارزیابی بدهند. در عین حال ترک مقایسه های مردود همسر سابق با دیگران ضروری است.

ما برخلاف زوج هایی که گمان می کنند و اصرار دارند که به درد هم نمی خورند و باید جدا بشوند، معتقدیم که آن ها می توانند کنار هم زندگی کنند فقط راه درست را بلد نیستند، پس آن ها را به آموختن راه درست زندگی کردن و مهارت های مورد نیاز دعوت می کنیم.

برای اطلاع از طرح همسان گزینی تبیان اینجا کلیک کنید
  منابع: مهرخانه، روزنامه ایران

 