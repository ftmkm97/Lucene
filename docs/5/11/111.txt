مبل راحت، انتخاب سخت!
 صنعت مبلمان در دنیا روزبه روز در حال پیشرفت است و در كشور ما هم از ۵۰ سال پیش روند رو به رشدی را طی كرده است.   &nbsp; بخش خانواده ایرانی تبیان  صنعت مبلمان در دنیا روزبه روز در حال پیشرفت است و در كشور ما هم از ۵۰ سال پیش روند رو به رشدی را طی كرده است. در حال حاضر اگر به دنبال مبل راحتی باشید با كالاهای متفاوت رو به رو خواهید شد. در واقع خرید مبلمان راحتی به اندازه اسم شان راحت نیست. باید هنگام خرید و حتی پیش از آن نكاتی را چون مواد به كار برده شده در ساخت مبل، استحكام آن، پارچه رو مبلی و فضای منزل درنظر بگیرید. جنس بدنه مبل های راحتی معمولا به طور كامل با پارچه پوشیده شده اند اما بدنه آنها را چوب و فلز تشكیل می هد. مرغوبیت چوب به كار برده شده در بدنه، عاملی برای استحكام مبل است اما توجه كنید كه هر چه مبل سنگین تر باشد نشان دهنده استحكام بیشتر آن نیست. لازم است بدانید كه چوب به كار رفته در بدنه مبل راحتی در قیمت آن تأثیر گذار است، برای مثال اگر در ساخت آن از چوب راش استفاده شود گران تر از مدلی است كه از چوب كاج ساخته شده. نكته بسیار مهم دیگر در انتخاب مبل راحتی جنس نشیمنگاه آن است. این قسمت از مبل در واقع جایی است كه باید بتواند بیشترین فشار را تحمل كند، درحالی كه دچار كمترین تغییر حالت شود. &nbsp;اگر می خواهید مبل شما زیاد عمر كند و ظاهرش هم تغییر نكند سعی كنید مبلی بخرید كه تشك یا كفه آن از جنس فوم سرد باشد. این نوع فوم در مقایسه با نوع اسفنجی خاصیت ارتجاعی بیشتری داشته و باعث می شود بلافاصله بعد از آنكه از روی آن بلند شدید به حالت اولیه خود بازگردد. البته در حال حاضر در بازار، اسفنج های نوع فشرده تر كه از نوع معمولی خود بهتر هستند موجود است اما كیفیت آنها به فوم سرد نمی رسد. به خاطر داشته باشید كه هنگام خرید حتما برای چند دقیقه روی مبل بنشینید و پس از بلند شدن تغییر ظاهری تشك آن را بررسی كنید، در واقع این یكی از راه های امتحان كردن جنس كفه مبل است. اگر قیمت یك ست كامل مبل راحتی با نشیمن اسفنجی و چوب بدنه معمولی برابر یك میلیون و ۷۰۰ هزار تومان باشد، قیمت همین مبل با فوم سرد و چوب نسبتا مرغوب تا ۲ میلیون و ۲۵۰ هزار تومان می رسد. جنس پارچه جنس پارچه مبل های راحتی بسیار مهم است زیرا شما بیشتر از مبل های قسمت پذیرایی خانه تان با آنها سر و كار دارید. پس احتمال آنكه در معرض كثیفی قرار بگیرند بسیار زیاد است. سعی كنید پارچه هایی را انتخاب كنید كه شست وشوی آنها راحت باشد. پارچه های چرمی به راحتی قابل تمیزكردن هستند، به علاوه به كمك یك روغن مخصوص می توان درخشش روز اول شان را به آنها برگرداند. اما مهم ترین مشكل آنها قیمت شان است. معمولا مبل های چرمی قیمت بالایی دارند. یك ست كامل مبل راحتی چرم كه شامل یك كاناپه 3نفره، یك مبل 2نفره و 2مبل یك نفره است از حدود ۲میلیون و ۸۰۰ هزار تومان تا ۳میلیون و ۲۰۰ هزار تومان و حتی بیشتر در بازار پیدا می شود. پارچه های دیگر از نوع مخملی و كتان هم برای مبل های راحتی پركاربرد هستند.  توجه كنید كه مقاومت بالای پارچه هم اهمیت زیادی دارد. حتما از فروشنده در مورد آن سؤال كرده و ضمانت بخواهید. پارچه های كتان مقاومت بالایی در برابر سایش، نخ كش شدن و تغییر رنگ در مقابل نور دارند اما زود چرك را به خود جذب می كنند. نكته ای كه در این مورد باید توجه كنید این است كه در حال حاضر بازار پر از پارچه های واردشده از كشور چین است. این پارچه ها ظاهر خوبی دارند و قیمت شان هم نسبت به نوع ایرانی و ترك بسیار پایین تر است. شما می توانید یك پارچه كتان چینی را از متری ۱۳ هزار تومان پیدا كنید، درحالی كه ممكن است نوع وطنی همان پارچه متری ۲۰ تا ۲۲ هزار تومان باشد اما موضوع قابل توجه، كیفیت این پارچه هاست كه باید آن را مدنظر قرار دهید. پارچه های چینی اگر نامرغوب باشند با چندبار دستمال كشیدن و 3-2 ماه استفاده، ظاهرشان بسیار تغییر می كند. استانداردهای فنی ارتفاع استاندارد برای پشتی یك مبل راحتی بین ۷۸ تا حدود ۹۶ سانتی متر است. از طرفی این قسمت از مبل باید به طور كامل گودی كمر شما را پر كند تا در طولانی مدت اذیت نشوید. علاوه بر ارتفاع پشتی مبل باید به ارتفاع آن از سطح زمین هم توجه كنید. این ارتفاع باید طوری باشد كه پاهای شما نه زیاد كشیده و نه زیاد خم شود. استاندارد دیگری كه باید زمان خرید آن را مدنظر قرار دهید میزان فرورفتگی شما در نشیمن مبل است. این نكته برای تأمین سلامت كمر شما حائز اهمیت است. هنگام خرید، مبل مورد نظر خود را امتحان كنید، اگر نرمی نشیمنگاه آن به اندازه ای بود كه موقع بلندشدن از روی مبل مجبور شدید روی پاها و كمر خود فشار وارد كنید تا خود را از آن وضعیت بیرون بكشید استاندارد نبوده و بی شك به اسكلت بدن شما صدمه می زند. اندازه مبل و فضای خانه پیش از آنكه برای خرید مبل اقدام كنید باید فضای قسمت نشیمن خانه خود را درنظر بگیرید. مبل های به شكل «L» برای نشیمن های كوچك مناسب هستند. این نوع مبلمان راحتی در واقع یك ست كامل به هم چسبیده اند و به دلیل نبود فضای خالی بین آن، از لحاظ فضا، اقتصادی هستند. مبل های «U» شكل یا ست های كاملی كه از هم جدا هستند برای فضاهای بزرگ تر پیشنهاد می شوند. این دو مدل از نظر قیمت تفاوت چندانی باهم ندارند. اگر یك ست مبل ال با روكش كتان قیمتی برابر ۲ میلیون و ۴۵۰ هزار تومان داشته باشد قیمت ستی كامل با مبلمان جدا برابر ۲ میلیون و ۴۸۰ هزار تومان است. توجه كنید هرچه مبل هایی كه انتخاب می كنید ابعاد بزرگ تری داشته باشند فضای منزل شما كوچك تر به نظر می آید، پس حتما به متراژ هال یا نشیمن خانه خود توجه كنید. علاوه بر آن درنظر داشته باشید كه هر چه ارتفاع پشتی مبل شما بلندتر باشد سقف خانه شما كوتاه تر و در نتیجه فضا خفه تر به نظر می آید. پس، از انتخاب مبل هایی كه پشتی آنها از ارتفاع استاندارد بلند تر است چشم پوشی كنید. اگر فكر می كنید مبل های شما در معرض آلودگی هستند؛ مثلا در مركز شهر زندگی می كنید یا كودك خردسال در خانه دارید بهتر است مبل هایی بخرید كه روكش آنها قابل جابه جایی است. به این صورت كه می توانید روكش آنها را از روی تشك و كوسن های مبل جدا كرده و پس از شست وشو دوباره آن را روی مبل بكشید. اگر مجبور هستید خانه خود را هر سال یك بار عوض كنید بهتر است مبل های سبك تر را انتخاب كنید كه حمل آنها آسان تر باشد. هنگام انتخاب رنگ مبل خود باید توجه كنید كه پارچه های تیره تر را انتخاب كنید كه امكان كثیف شدن آنها كمتر است یا به عبارتی كثیفی آنها كمتر توی چشم می زند. پس اگر قصد ندارید پارچه مبل خود را زود به زود تعویض كنید سراغ این نوع رنگ ها بروید.     
منبع:همشهری انلاین