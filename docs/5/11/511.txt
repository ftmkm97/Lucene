حواشی نشست لوزان
 مذاکرات آمریکا ، روسیه و قدرت&nbsp; های منطقه&nbsp; ای در "لوزان سوئیس" برای دستیابی به یک آتش بس در سوریه به ویژه در شهر حلب، نهایتا بدون نتیجه ی ملموسی خاتمه یافت. با این حال . . . </FONT> فرآوری: ع. امانی - بخش سیاست تبیان  آتش بس در سوریه یکی از داغ ترین اخبار روز است که مدتی است بر سر زبان ها افتاده و به بحرانی جدی تبدیل شده است. تا جایی که 9 کشور قدرتمند جهانی را طی نشستی 4 ساعته گِرد هم آورده تا فکری به حال این روند نامتعارف در سوریه کنند (نشست لوزان). اما مذاکرات آمریکا ، روسیه و قدرت&nbsp; های منطقه&nbsp; ای در "لوزان سوئیس" برای دستیابی به یک آتش بس در سوریه به ویژه در شهر حلب، نهایتا بدون نتیجه ی ملموسی خاتمه یافت. با این حال، گفته می&nbsp; شود طرفین بر سر ادامه تماس&nbsp; ها و برگزاری نشست&nbsp; های آتی به توافق رسیده&nbsp; اند و قرار بر این شده که در آینده ای نزدیک و با مذاکراتی بیشتر تصمیمی قطعی برای این مهم گرفته شود.
در این راستا جان کری، وزیر امور خارجه آمریکا، پس از پایان نشست لوزان گفت که اعضای شرکت کننده در این نشست ایده های متعددی را طرح و بررسی کردند اما درباره یک اقدام مشخص برای توقف درگیری&nbsp; های سوریه به توافق واحدی نرسیدند. "نشست لوزان" در حالی به کار خود پایان داد که هیچ کنفرانس مطبوعاتی پس از این نشست برگزار نشد.  "ویتالی چورکین" (نماینده روسیه در سازمان ملل) نیز گفت : "هدف کلیدی نشست لوزان این است که کشورهایی را که از معارضین مسلح سوریه حمایت می&nbsp; کنند ، ترغیب کنند تا از نفوذشان برای تحقق یک آتش بس جدید در این کشور درگیر جنگ استفاده کرده و گروه تروریستی جبهه النصره را نیز منزوی کنند." در حاشیه لوزان در این نشست ، به وضوح شاهد تفاوت موضع&nbsp; گیری طرف های مختلف درباره نتیجه بودیم. هیأت عربستانی شرکت کننده در نشست لوزان اعلام کرد که نتایج قابل ملاحظه&nbsp; ای در این نشست حاصل نشده است. وزارت خارجه ترکیه نیز صرفاً اعلام کرد در این نشست موضوع آتش بس و راه های امداد رسانی به ساکنان شهر حلب و مناطق محاصره شده مطرح و بررسی شده است. در مقابل، وزیر خارجه روسیه بعد از این نشست گفت که شرکت کنندگان پیشنهاد ها و طرح&nbsp; های جالب توجهی ارائه کرده&nbsp; اند. به عبارت دیگر، وی نیز بر موضوع ادامه تماس&nbsp; ها و بحث درباره طرح&nbsp; های مطرح شده در نشست اخیر تأکید کرد.  می&nbsp; توان چنین استدلال کرد که شاید طرح&nbsp; های مورد بحث در نشست روز گذشته لوزان، واقعاً زمینه ای اولیه را برای دستیابی طرف های درگیر به تفاهم درباره آتش بس فراهم نموده باشد؛ اما نه به آن شکلی که کشوری همچون عربستان سعودی، به عنوان حامی اصلی گروه های معارض و تروریستی در سوریه، انتظار آن را داشته و برای آن برنامه&nbsp; ریزی کرده است.    تردیدی نیست که عربستان سعودی و دیگر متحدانش خواستار پایان فوری حملات علیه گروه های مسلح در حلب و توقف عملیات ارتش سوریه در این شهر هستند؛ اما به نظر می رسد آنچه در شرایط کنونی به عنوان محور حداقلی مباحث مورد توجه قرار گرفته، باز کردن راه های امدادرسانی و کمک های بشردوستانه به حلب بوده است، نه لزوماً توقف فوری عملیات ارتش، آن گونه که در طرح اولیه روسیه و آمریکا آمده بود. دلیل این امر نیز مشخصاً نزدیک بودن دستیابی ارتش سوریه و روسیه به موفقیت در حلب است. در همین راستا، الکساندر یاکوونگو، سفیر روسیه در انگلیس در یادداشتی در روزنامه «گاردین» نوشت کشورش برای مبارزه با تروریسم وارد سوریه شده و در حال رسیدن به موفقیت در راستای این هدف است. دیپلمات روس با یادآوری اینکه ارتش روسیه از روز 30 سپتامبر سال 2015 حملات هوایی در سوریه را آغاز کرده، درباره شرایط حاکم در ان زمان در سوریه می نویسد: «ائتلاف غربی برای چندین سال در آنجا فعال بود و برای حمایت از معارضان میانه رو که بسیار مورد تمجید بودند، بمب و موشک پرتاب می کرد. اما باز هم سوریه در آستانه فروپاشی بود».  "یاکوونگو" سپس به پیشروی های گروه تروریستی داعش و جنایت ها و اقدامات متجاوزانه این گروه اشاره کرده است. وی سپس می نویسد: «یک سال بعد از اینکه روسیه نیرو هایش را در پاسخ به درخواست دولت قانونی سوریه به آنجا فرستاد، این تصویر، متفاوت به نظر می رسد. داعش که بیش از 4600 مایل مربع از سرزمین ها و نزدیک به 35 هزار نفر از پیکارجویانش را از دست داده رو به عقب نشینی است». به این ترتیب، مجموعه شرایط میدانی حاکی از آن است که دستکم در شرایط کنونی، مسکو و دمشق قصد ندارند عملیات آزادسازی حلب را که بسیار برای آن هزینه کرده اند، متوقف کنند و تلاش دارند این عملیات را تا زمان دستیابی به موفقیت ادامه دهند. با این حال، پیگیری همزمان روند مذاکرات بین المللی، می&nbsp; تواند دستکم زمینه&nbsp; ای را برای به ثبات رسیدن اوضاع پس از این امر فراهم نماید.
حائز اهمیت آن که نهایتا "نشست لوزان" در حالی به کار خود پایان داد که هیچ کنفرانس مطبوعاتی پس از این نشست برگزار نشد. (این نشست بسته بوده و بدون حضور خبرنگاران برگزار شد.) در این نشست علاوه بر دکتر ظریف، وزیر امور خارجه ایران، وزیران خارجه روسیه، آمریکا، ترکیه، عربستان، قطر، عراق، مصر و قطر و استفان دی&nbsp; میستورا، نماینده ویژه دبیرکل سازمان ملل در امور سوریه حضور داشتند.     منابع : تابناک / عصر ایران / پایگاه تحلیلی نامه
