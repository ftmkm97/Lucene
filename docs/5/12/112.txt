چگونه نوزاد و کودک بی خواب خود را بخوابانیم؟
 تا كنون برای رفع این معضل و آرامش نوزاد و خودتان به چه راه حل هایی فكر كرده اید؟ دیر خوابیدن نوزاد در ماه های اولیه زندگی كاملا طبیعی است زیرا جنین در رحم مادر روزها خواب و شب ها بیدار بوده است. بخش خانواده ایرانی تبیان  &nbsp;    &nbsp; تا كنون برای رفع این معضل و آرامش نوزاد و خودتان به چه راه حل هایی فكر كرده اید؟ دیر خوابیدن نوزاد در ماه های اولیه زندگی كاملا طبیعی است زیرا جنین در رحم مادر روزها خواب و شب ها بیدار بوده است. علت این اتفاق این است كه با حركت مادر، رحم مانند یك گهواره كودك را می خواباند و با خوابیدن و سكون مادر، جنین بیدار می شود. بنابراین بعد از تولد نوزاد، 4 تا 6 ماه زمان لازم است تا نوزاد ساعت خواب خود را با ساعت روز و شب تنظیم كند. البته خاموش كردن لامپ ها در شب به كودك كمك می كند تا این تنظیم خواب را زودتر انجام دهد. اما اگر بعد از 6 ماه فرزند دلبند شما هنوز ساعت 12 و یك شب شوخی اش می گیرد و با چشمان بسیار باز و سرحال، درخواست بازی با شما را دارد، باید كم كم به فكر تنظیم خواب او بیفتید. این راهكارها در تنظیم خواب كودك تأثیر بسیاری دارند: نوزاد و كودك را خسته كنید: یكی از راه هایی كه باعث خستگی زیاد كودك خصوصا در سال اول زندگی او می شود به حمام بردن است. اگر یك هفته تا 10 روز هر شب، قبل از خواب او را به حمام ببرید، باعث می شود كه زودتر بخوابد و كم كم بدن او به این زمان عادت كند. بعد از آن می توانید یك شب در میان و بعد به صورت معمول او را حمام كنید. در كودكان نیز بردن كودك به پارك در طول روز یا انجام فعالیت های بدنی باعث خستگی و زودتر خوابیدن می شود. نوزاد را صبح ها زودتر بیدار كنید: این نكته هم برای نوزادان و هم در مورد كودكان صادق است. وقتی كودكی صبح دیر از خواب بیدار شود، خواب عصر او نیز دیرتر می شود و طبیعتا شب نیز دیرتر می خوابد. بنابراین یكی از راه های شكستن چرخه دیرخوابیدن در نوزادان و كودكان این است كه آنها را صبح ها زودتر بیدار كنید. چند ساعت قبل از خواب با كودك بازی هیجانی و تحركی نكنید: به عنوان والدین حتما هیجان های عجیب و غیرقابل كنترل در كودكان پیش از خواب را دیده اید. كودكان برعكس بزرگسالان قبل از خواب، خواب آلودگی و خستگی خود را با حركات و فعالیت های هیجانی نشان می هند. لازم است چندساعت قبل از خواب، بازی های هیجانی و تحركی منع شود و بچه به سمت فعالیت های آرام و بدون هیجان سوق داده شود. فعالیت های مشخصی از قبیل تعویض پوشك، مسواك و لالایی قبل از خواب را هر شب تكرار كنید: نوزادان توانایی تشخیص وقت خواب را ندارند، به همین دلیل لازم است فعالیت هایی هر شب انجام شود تا كودك با انجام آنها متوجه شود كه وقت خواب رسیده است. مثلا قبل از خواب كودك را تعویض كنید، اگر لازم است به او غذا و آب بدهید، به دندان های او مسواك بزنید، او را به محیط مخصوص خواب ببرید، برایش كتاب و لالایی بخوانید. مهم این است كه این كارها هر شب تكرار شود تا نوزاد متوجه شود با انجام این فعالیت ها وقت خوابیدن رسیده است. مقدمات خواب را از 2 تا 3 ساعت قبل آماده كنید: نور خانه را كم كنید، تلویزیون را خاموش كنید و سروصدا در خانه را كاهش دهید. فراهم كردن این فضا در آمادگی كودك برای خوابیدن مؤثر است. از دادن شكلات و بستنی به كودكان در شب جدا پرهیز كنید: شكلات به دلیل داشتن كافئین باعث بی داری كودكان می شود. درصورت دادن شكلات یا شیركاكائو به كودك در شب، او مقاومت بیشتری در برابر خوابیدن نشان خواهد داد. همچنین استفاده از مواد قندی به دلیل داشتن انرژی، به كودكان، هیجان وارد می كند و اجازه خوابیدن به آنها نمی دهد. بنابراین بهتر است از دادن شكلات و بستنی و هر چیز شیرین قبل از خواب جدا خودداری شود. با انجام این كارها كودك فرق شب و روز را می فهمد و متوجه می شود كه چه زمانی وقت خواب رسیده است.    
منبع:همشهری انلاین