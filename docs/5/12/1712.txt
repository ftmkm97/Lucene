اختتامیه جشنواره فیلم مقاومت
 آیین اختتامیه چهاردهمین جشنواره بین المللی فیلم مقاومت عصر&nbsp;روز جمعه نهم مهرماه در سالن مرکز همایش های برج میلاد تهران برگزار شد. بخش سینما و تلویزیون تبیان    &nbsp;اجرای این مراسم را محمدرضا شهیدی فرد برعهده دارد و در ابتدای مراسم محمد خزاعی دبیر جشنواره از نرگس ذاکری فرزند یکی از شهدای حرم و خانواده‌ او تجلیل به عمل آورد. خزاعی در بخشی از سخنرانی خود ضمن مثبت ارزیابی کردن استقبال مخاطبان از این جشنواره بیان کرد: از مسئولان می خواهم که از آثار جشنواره مقاومت بیشتر حمایت کنند. پیشنهاد ما این است که در این مقطع صندوق حمایت از فیلمسازان حوزه مقاومت ایجاد شود. وی افزود: خوشحالیم جشنواره فیلم مقاومت در مسیر خود به این سمت حرکت می کند که پایگاهی برای فیلمسازان مستقل منطقه باشد. بدانید آینده مال بچه حزب‌اللهی‌هاست زیرا ما عمار داریم. دبیر جشنواره مقاومت تاکید کرد: ما در نظر داریم از پنج فیلم هیهات، اروند، عین شین قاف، پری دریایی و سیانور حمایت کنیم که این حمایت در قالب ۲۰ میلیون تومان از سوی انجمن سینمای انقلاب و مقاومت به این پنج فیلم اهدا می‌شود. پس از صحبت های دبیر جشنواره، حامد زمانی به اجرای قطعه «عمار داره این خاک» پرداخت. معرفی چهره برتر مقاومت در سال ۲۰۱۶ در این بخش مراسم طبق اعلام قبلی «چهره برتر مقاومت در سال ۲۰۱۶» معرفی شد و به همین منظور از عبدالمالک حوثی از یمن توسط دبیر جشنواره و شورای سیاست گذاری جشنواره تقدیر به عمل آمد. سرلشکر محمدعلی جعفری، سردار نقدی و مهدی چمران جایزه وی را اهدا کردند. نمانیده عبدالمالک حوثی با حضور روی صحنه و در سخنانی گفت:برای من باعث افتخار است که از چنین جشنواره مبارکی هدیه می گیرم. وی افزود: ما در روزگاری هستیم که رسانه ها واقعیت را تغییر می دهند و دشمن اصلی را به جای جلاد قربانی نشان می دهند. این رسانه ها نمایندگان آمریکا و اسراییل هستند. در ادامه مراسم جوایز بخش های مختلف اعلام شد. نامزدهای دریافت جایزه بخش فیلم های کوتاه داخلی دیپلم افتخار برگزیده سوم به حسام اسلامی برای فیلم «نخجیر» رسید. دیپلم افتخار برگزیده&nbsp;دوم به امید شمس و سیدپوریا پیشوایی برای فیلم «گذر» رسید. دیپلم افتخار برگزیده اول به سعید روغنی ها برای «گازور» رسید. جایزه ویژه به همراه تندیس به محمد اسفندیاری برای فیلم «قضاوت» تقدیم شد. بخش فیلم های کوتاه و پویانمایی سینمای بین الملل دیپلم افتخار پویانمایی به امید خوش نظر برای «تمام زمستان‌هایی که ندیدم» رسید. دیپلم افتخار&nbsp;برگزیده سوم به رضا زهتاب چیان به فیلم کوتاه «خانه» از ایران اهدا شد. دیپلم افتخار برگزیده دوم به صدام وحیدی برای فیلم «تو آمریکایی نیستی» از افغانستان رسید. تندیس برگزیده اول به ملیکا زئیری از فرانسه برای فیلم «محمد نام اول» رسید. در این بخش&nbsp;لوح تقدیری به فرزند شهید شاطری اهدا شد. در ادامه مراسم از مادر ۴ شهید که فرزندانش را در کمتر از ۲ سال در جریان مقاومت سوریه از دست داده بود تقدیر شد. ام غیاث مادر چهار شهید به صحنه آمد و توسط حضار تشویق شد. ام غیاث در سخنانی گفت: از شما به خاطر حسن مهمان نوازی تشکر می کنم و از ایران به خاطر همه کمک هایی که کرده است تشکر می کنم. در ادامه شیخ علی ظاهر نماینده فرهنگی حزب الله لبنان به صحنه آمد و پیام سیدحسن نصرالله را برای حاضران خواند. وی گفت:&nbsp; سلام و درود خدمت همه عزیزان حاضر در اختتامیه جشنواره مقاومت. بدون شک با توجه به هجوم زیاد به جبهه مقاومت وجود تولیداتی که بتواند حقانیت این مسیر را نشان دهد بیشتر حس می شود. از مسئولان خواستار توجه بیشتر هنرمندان این جبهه هستیم. جوایز بخش مستند در این بخش از مراسم جوایز بخش فیلم های مستند ایران بدین شرح اعلام شد: دیپلم افتخار برگزیده سوم به حمید عبدالله زاده برای «ایرانی های مرتد» رسید. دیپلم افتخار برگزیده دوم به بهروز نورانی پور برای «A 157» رسید. تندیس برگزیده اول به امیرحسین نوروزی برای فیلم «پل» رسید. جایزه ویژه به خاطر پرداختن به موضوع منا به ناصر نادری برای «آقای سفیر» و همچنین جایزه ویژه به خاطر روشنگری در مسایل روز به مهدی نقویان برای فیلم «برادران» رسید. برگزیدگان بخش فیلم های مستند بین الملل: لوح تقدیر به دز چندلر برای کارگردانی «شیرین» از استرالیا رسید. دیپلم افتخار برگزیده سوم به وحید فرجی برای «خاطرات نارنجی» از ایران رسید. دیپلم افتخار برگزیده دوم به تام هیز برای «دو خط آبی» از آمریکا رسید. تندیس برگزیده اول به محمد مغنی برای «شجاعیه» از فلسطین رسید. محمد رضا عباسیان در این بخش در سخنانی گفت: در این ایام من درگیر جنگی شده ام که برایم جای سوال دارد. این جنگ در فضای مجازی است. از مسئولان عزیز که ممکن است این هجمه ها منتسب به آنها باشد می خواهم فاصله خودشان را از این سایت ها که برخی از آنها ضد انقلاب هستند مشخص کنند. در این بخش از مراسم همچنین از افشین آبشناسان فرزند شهید آبشناسان تقدیر شد. سردار نقدی در سخنانی گفت: مقاوت خشونت نیست بلکه دفع خشونت است، خداوند پیامبران را برای حفظ آزادی مبعوث کرد. ملت ما در روزهای سخت راه مقاومت را برگزید زیرا این موضوع را از اهل بیت یاد گرفته بودند. امام علی به ما آموختند مرگ با عزت بهتر از زندگی با ذلت است. اگر جنگ سخت بیگانگان ده ساله بود حالا سه دهه است جنگ نرم راه انداخته اند اما شکست خورده اند زیر ملت ما با فرهنگ غنی خود در مقابل آنها ایستادند. آنها هیچ سریالی مانند یوسف و مختار نتوانستند بسازند تا خیابان ها را خلوت کند. آنها هیچ کتابی مانند دا و نورالدین پسر ایران را نتوانتستند بنویسند. مبارزان راه آزادی در این راه پیشتاز بودند زیرا دست آنها خالی است. ملت ما فرهنگ غنی همچون شاهنامه و مثنوی دارند اما آنها چه دارند؟ وی افزود: هنرمندان غربی چه دارند که به تصویر بکشند؟ چه چیزی در چنته دارند؟ اگر آنها بخواهند هنر دولت خود را تصویر کنند باید زندان گوانتوناما و زورگیری ها و کشتار مسلمانان و کودکان را به تصویر بکشند. آنها کدام افتخار بزرگ را به تصویر می کشند؟ آنها می خواهند ریشه هنرمندان ایرانی را بزنند. آنها برای نابودی هنرمندان ما برنامه ریخته اند و با پهن کردن فرش قرمز و وعده دادن جایزه و کار در شبکه های ماهواره ای قصد از بین بردن آنها را دارند ولی تاریخ نشان خواهد داد اهل هنر ما تسلیم خدعه آنها نمی شوند. سردار نقدی تاکید کرد: این جشنواره و پیشرفت هایش نشانه پیروزی ما است. این آرمان نه تنها روز به روز مستحکم تر می شود بلکه روزی جهان را در برمی گیرد. سینمای مقاومت فریادی بر علیه جباران دنیا است. جای خالی افرادی مانند سلحشور و داوود رشیدی را در اینجا خالی می کنیم. وی در پایان از همه دست اندرکاران این جشنواره و هنرمندانی که آثار خود را به آن ارسال کردند تشکر می کنم. در چهاردهمین جشنواره فیلم مقاومت از شبکه المنار به خاطر حضور پررنگ در حوزه مقاومت تقدیر شد. حاج ابراهیم فرهاد مدیر این شبکه جایزه خود را دریافت کرد. برگزیدگان بخش مردمی جلوه گاه نور  لوح تقدیر به جوانترین شرکت کننده جشنواره که علی کاکایی است برای «مسافر آسمان» رسید. او خواست اگر جایزه نقدی این جایزه دارد به بچه های یمن داده شود. دیپلم افتخار برگزیده دوم به محسن جهانبانی برای فیلم «قاصدی از کوی عشق» رسید. تندیس فیلم برگزیده اول به حامد کشانی برای فیلم «مادرخوانده» رسید. تجلیل از خانواده ام غیاث چهره مقاومت سوریه، اجرای موسیقی توسط حامد زمانی، اهدای جوایز بخش های مختلف جشنواره شامل: مسابقه سینمای ایران (فیلم های سینمایی، کوتاه و مستند) و مسابقه بین الملل (فیلم های سینمایی، کوتاه،&nbsp; مستند و بخش عماد مغنیه)، معرفی چهره مقاومت سال ۲۰۱۶ ، اهدای جایزه بهترین فیلم از نگاه تماشاگران، اهدای جایزه بهترین فیلم داوری نمایندگان خانواده شهدا و اهدای جایزه ویژه دبیر از جمله برنامه های این مراسم است. چهاردهمین جشنواره بین المللی فیلم مقاومت از دوم تا نهم مهرماه به میزبانی پردیس سینمایی ملت به عنوان پایگاه اصلی، مجموعه سینمایی فلسطین به عنوان سینمای مردمی همچنین بیش از ۳۰۰۰ نقطه کشور به صورت همزمان با نمایش بیش از ۳۲۰ عنوان فیلم از ۳۷ کشور جهان و با حضور مهمانانی از ۲۳ کشور به اجرا در آمد.   برگزیدگان بخش سینماى ایران&nbsp; &nbsp;
تندیس بهترین بازیگری زن / مریلا زارعی برای ماهی سیاه کوچولو&nbsp;

تندیس بهترین بازیگری مرد/ پرویز پرستویی براى بادیگارد

تندیس بهترین فیلمنامه / محمد حسین مهدویان برای ایستاده در غبار&nbsp;

تندیس بهترین کارگردانی/ ابراهیم حاتمی کیا برای فیلم بادیگارد&nbsp;

تندیس بهترین فیلم / حبیب والی نژاد برای فیلم ایستاده در غبار

&nbsp;جایزه ویژه هیات داوران / ابوالقاسم طالبی برای یتیم خانه ایران

جایزه ویژه هیات داوران با موضوع انقلاب به نرگس آبیار برای نفس

جایزه ویژه هیات داوران / حسن برزیده برای مزار شریف

جایزه بهترین فیلم از نگاه مردم / بادیگارد
   منبع: مهر
 
