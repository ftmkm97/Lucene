خطر بیخ گوش شهرزاد و ماه تی تی
 &nbsp;انتشار خبر اتهام 8 هزار میلیاردی تهیه کننده «شهرزاد» شوك تازه ای به این پروژه وارد كرد. از آن طرف مالكیت امامی بر تصویر گسترپاسارگاد كه سرمایه گذار «ماه تی تی» است محرز شد تا سرنوشت این دو پروژه در ابهام قرار گیرد. فرآوری: منیژه خسروی-بخش سینما و تلویزیون تبیان   بازداشت تهیه كننده «شهرزاد» به اتهام دخالت در فساد مالی صندوق فرهنگیان شوكی بزرگ برای این پروژه است كه آینده سریال را منوط به اما و اگرها كرده. از آن طرف محرز شدن مالكیت سید محمد امامی در موسسه تصویر گسترپاسارگاد ، فرجام این موسسه را هم در هاله ای از ابهام قرار داده. تصویر گستر پاسارگاد از موسسه های فعال در حوزه تولید و توزیع آثار شبكه نمایش خانگی است كه این روزها «ماه تی تی» داود میرباقری را در دست تولید دارد. خطر تعطیلی بیخ گوش سریال های «شهرزاد 2» و «ماه تی تی» است. چرایی اش را در این گزارش بخوانید.   چرا آینده شهرزاد مبهم است؟ یك هفته پیش گزارشی&nbsp; نوشتیم و توضیح دادیم كه نمی توان به آینده «شهرزاد 2» خوشبین بود. استناد گزارش به این مساله بود كه با بازداشت سید محمد امامی به اتهام دخالت در فساد مالی صندوق فرهنگیان،‌ منبع مالی پروژه قطع شده است. نكته مهم تر غیبت سید هادی رضوی دیگر سرمایه گذار متمول سریال است كه در فصل دوم «شهرزاد» به خاطر اختلاف با حسن فتحی همكاری ندارد.چند روز بعد عوامل سریال اعلام كردند دستمزد یك ماهه همه بازیگران پرداخت شده تا پروژه بدون حاشیه پیش برود. خبری كه دیروز رسانه ای شد اما زنگ خطر را برای «شهرزاد» بلندتر به صدا درآورده است.   یک اختلاس هشت هزار میلیارد تومانی!  هنوز حكم قضایی درباره اشخاص مرتبط پرونده اختلاس با صندوق فرهنگیان اعلام نشده و گفته های امیر خجسته هم ناظر به تحقیق و تفحص از این صندوق است. وانگهی نامی از امامی و جرم احتمالی اش به میان نیامده اما همین مقدار هم آینده «شهرزاد» را متزلزل كرده مگر آن كه سرمایه سریال از ناحیه ای دیگر تامین شود خبر بد چیست؟ دیروز تابناك گزارشی نوشت با این تیتر:«تهیه کننده «شهرزاد» متهم یک اختلاس هشت هزار میلیارد تومانی! » این سایت تیتر خبر را این گونه بسط داده است:« همزمان با ساخت فصل دوم سریال «شهرزاد»، اطلاعات تازه‌ای از اتهامات مطرح درباره تهیه کننده این سریال منتشر شده و آن‌گونه که رئیس فراکسیون مبارزه با مفاسد اقتصادی و اداری مجلس شورای اسلامی خبر داده، پای یک پرونده هشت هزار میلیارد تومانی در میان است؛پرونده‌ای که ظاهراً قرار است در جریان رسیدگی به آن اشخاص دیگری نیز دستگیر شوند و بنابراین، سرنوشت تولید محبوب‌ترین محصول شبکه نمایش خانگی، در هاله‌ای از ابهام فرو رفته است.» استناد تابناك به خبری است كه دیروز روی سایت خانه ملت قرار گرفت؛ امیرخجسته، نماینده و رئیس فراکسیون مبارزه با مفاسد اقتصادی و اداری مجلس گفته: «با توجه به اینکه قریب به 8 هزار میلیارد تومان تخلف مالی در صندوق ذخیره فرهنگیان صورت گرفته است، تحقیق و تفحص را با قاطعیت در مجلس پیگیری خواهیم کرد و به طور حتم باید متخلفان در صندوق ذخیره فرهنگیان مشخص شوند. افراد دیگری هم به همین زودی دستگیر خواهند شد؛ البته دستگاه‌های نظارتی در این خصوص ورود جدی داشته‌اند و باید از اقدامات دستگاه‌های نظارتی از جمله سیستم قضایی تشکر کرد». هنوز حكم قضایی درباره اشخاص مرتبط پرونده اختلاس با صندوق فرهنگیان اعلام نشده و گفته های امیر خجسته هم ناظر به تحقیق و تفحص از این صندوق است. وانگهی نامی از امامی و جرم احتمالی اش به میان نیامده اما همین مقدار هم آینده «شهرزاد» را متزلزل كرده مگر آن كه سرمایه سریال از ناحیه ای دیگر تامین شود. پروژه حسن فتحی جزو تولیدات گران شبكه نمایش خانگی است كه به سرانجام رسیدن آن نیازمند هزینه ای فراوان است. آیا چنین سرمایه ای تامین می شود؟     آینده «ماه تی تی» هم مبهم است در ابتدای گزارش اشاره كردیم كه مالكیت امامی در موسسه تصویر گستر پاسارگاد محرز شده. تا پیش از این وقتی اسم موسسه می آمد نام علی اسدزاده به عنوان مدیرعامل قید می شد و گمان می رفت مالك موسسه خود اوست. سید هادی رضوی در لابلای گفت و گویی كه با روزنامه صبا داشته، خواسته یا ناخواسته از مالكیت امامی پرده برداشته و گفته:«محمد امامی در این عرصه به‌دنبال خودنمایی و عکس‌گرفتن با بازیگران نبود، طرح و ایده در این زمینه داشت. ب.ز در این زمینه تنها دو الی سه فیلم را بدون استراتژی و هدف خاصی ساخت، فرض کنیم انگار تنها بحث ورود به سینما برای وی مطرح بود، بعد هم دچار آن مسائل شد ولی امامی برند «شاهگوش» را در کارنامه داشت و دفتر پخش تصویرگستر پاسارگاد متعلق به وی بود، امامی سوابق کاری روشنی داشت، همین مسئله هم باب آشنایی من با وی شد.» حالا برسیم به این مساله كه چرا آینده «ماه تی تی» مبهم است؟ داود میرباقری یك ماه پیش سریالش را به تهیه كنندگی مهران برومند و سرمایه گذاری&nbsp; موسسه تصویر گسترپاسارگاد كلید زد. خب در شرایطی كه امامی بازداشت است و آینده اش نامعلوم ، سرمایه سریال چه می شود؟ تازه اگر اتهام امامی محرز شد و احیانا اموالش مصادره، وضع بدتر می شود و تصویر گسترپاسارگاد منحل.    هدایتی به داد میرباقری می رسد؟   تا پیش از این وقتی اسم موسسه تصویر گسترپاسارگاد می آمد نام علی اسدزاده به عنوان مدیرعامل قید می شد و گمان می رفت مالك موسسه خود اوست. سید هادی رضوی در لابلای گفت و گویی ، خواسته یا ناخواسته از مالكیت امامی پرده برداشته است در وضعیت كنونی چشم امید داود میرباقری به دیگر سرمایه گذار متمول «ماه تی تی» یعنی حسین هدایتی است. حدود یکسال و اندی قبل خبری در رسانه ها منتشر شد که مالک کارخانه استیل آذین قصد دارد روی پروژه جدید میرباقری در شبکه نمایش خانگی سرمایه گذاری کند. میرباقری به دلیل هزینه بالای «ماه تی تی» سراغ مینی سریال «دندون طلا» رفت و بالاخره توانست با جور شدن سرمایه ، پروژه را یك ماه پیش كلید بزند. پی گیری از چند منبع قابل اعتماد نشان از آن دارد كه سرمایه «ماه تی تی» را هدایتی و تصویر گسترپاسارگاد تامین می كنند. این سریال بدلیل تلفیق زمان حال و گذشته نیاز به ویژوال افکت های زیادی دارد و همین هزینه های تولید را به شدت بالا برده است. ضمن این كه بازیگرانی چون لیلا حاتمی و مریلا زارعی بر هزینه های آن می افزایند. آیا هدایتی به تنهایی هزینه ای پروژه گران میرباقری را متحمل می شود؟   سرنوشت تصویرگسترپاسارگاد چه می شود؟&nbsp; پرونده سیدمحمد امامی همچنان باز است اما اگر اتهامش ثابت شود و اموالش مصادره، سرنوشت موسسه تصویرگستر پاسارگاد به عنوان یكی از شركت های مهم پخش چه می شود؟ امامی رایت «فروشنده»، «محمدرسول‌الله» و «دراکولا»&nbsp; برای توزیع در شبكه خانگی را خریده و&nbsp; پیش از این مشخص شده بود مالکیت «ابد و یک روز» را در اختیار داشته، در «خوب، بد ،جلف» ساخته پیمان قاسم خانی نیز سرمایه گذار بوده و 300 میلیون از سرمایه «کاناپه» اثر تازه کیانوش عیاری را نیز تأمین کرده بود. این اتفاقات در حالی رخ می دهد كه برخی سایت ها مدعی شده اند سازمان سینمایی از پنج ماه پیش فعالیت امامی را در مقام تهیه كننده آثار جدید متوقف كرده بوده است. شاید تنها روزنه امید برای فرجام خوش «شهرزاد» و «ماه تی تی» همین باشد كه سازندگان با علم به وضعیت امامی سراغ تولید سریال شان رفته اند و حواس شان به تامین مالی از كانالی غیر از امامی بوده اند. زیادی خوش بین هستیم ما؟!    منابع: هفت صبح/ تابناک/صبا/خانه ملت

 