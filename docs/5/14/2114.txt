آغاز به کار نمایشگاه تخصصی کتاب عاشورا
 نخستین نمایشگاه تخصصی کتاب عاشورا در محل یادمان شهدای هفتم تیر «مجموعه فرهنگی سرچشمه» در تهران گشایش یافت. فرآوری: حسین جمالی فرد - بخش کتاب و کتابخوانی تبیان &nbsp;   &nbsp; انتظار نگاه متفاوت تر در نمایشگاه کتاب عاشورا  حجت الاسلام محمدرضا زائری، مدیر مجموعه فرهنگی سرچشمه در مراسم افتتاحیه نمایشگاه تخصصی کتاب عاشورا&nbsp; با بیان اینکه در سال 1381 با همراهی تعدادی از دوستان،&nbsp; نخستین مجله تخصصی با موضوع عاشورا و هیأت های مذهبی به نام «خیمه» را راه اندازی کردیم، گفت: از نظر ما موضوع عاشورا، امام حسین (ع)&nbsp; و هیأت های مذهبی پتانسیل بالایی برای فعالیت های رسانه ای و انتشاراتی دارند. وی گفت: سال گذشته و با همکاری بنیاد دعبل و معاونت فرهنگی وزارت فرهنگ و ارشاد اسلامی، جایزه «کتاب سال عاشورا» را تأسیس کردیم که هدف آن، معرفی آثار مکتوب برتر از موضوع عاشورا بود. سپس با هدف تسهیل دسترسی عموم به کتاب های عاشورایی تحت یک نظارت علمی، فروشگاه تخصصی کتاب عاشورا در مجموعه سرچشمه را راه اندازی کردیم. تمامی کتاب های عرضه شده در این فروشگاه توسط یک گروه علمی، متشکل از صاحب نظران پیشکسوت انتخاب&nbsp; شده بود. ایده برگزاری نمایشگاه آثار عاشورایی که از مدت ها قبل هم دغدغه بسیاری از فعالان این عرصه بود، در ادامه این روند، طراحی و اجرا شد. عاشورا و محرم بستری برای اعتلای ادبیات و هنر دینی ساخته اند که متمایز و متفاوت است. زائری با اشاره به معیار انتخاب و برگزیده شدن کتاب ها اظهار داشت: به عقیده بنده، در مرحله نخست، معیار انتخاب قضاوت و پاسخ به نیازهای موجود مخاطبان است، ما در این حوزه مخاطبان مختلفی داریم که هرکدامشان به فراخور جایگاه اجتماعی سوالات گوناگون دارند تا با نگاهی تخصصی تر با حفظ شأن آثار و نیاز مردم، محصولاتی با بهترین کیفیت ارائه دهیم و با پشتیبانی های انجام شده و حضور جدی مولفان کشور، امیدوارم بتوانیم سرآغاز خوبی برای استمرار این نمایشگاه در سال های آتی باشیم. مدیر مجموعه فرهنگی سرچشمه ادامه داد: نخستین نمایشگاه کتاب سال عاشورایی، تمرکز خود را روی بحث محتوایی و ارائه نرم افزار و محصولات عزاداری به ویژه آثار مکتوب گذاشته است، در عین حال مخاطبان ما، افراد عادی هستند که نیازها و سوالات مختلف خودشان را در حوزه فرهنگ عاشورا و مضامین کربلا و شهادت امام حسین (ع) جست وجو می کنند. وی گفت: نمایشگاه کتاب عاشورا حلقه ای از یک برنامه است و پیش بینی ما این است که نگاه متفاوت تری در این نمایشگاه با حضور اکثریت مردم داشته باشیم. &nbsp; عاشورا و محرم بستری برای اعتلای ادبیات و هنر دینی در این آئین همچنین سیدعباس صالحی معاون امور فرهنگی وزارت فرهنگ و ارشاد اسلامی در سخنانی درباره کارکردها محرم و عاشورا در جامعه گفت: بعد از آنکه امام حسین(ع) جان خودش را برای دین گذاشت، دین، اسلام و تشیع مدیون او شدند و این سخن گزافی نیست. محبت حسینی در قلب های همه انسانها جای گرفته است. وی با بیان اینکه ما هیچ فرصت بدیلی به اندازه محرم و عاشورا برای اسلام و شیعه نداریم و باید قدر آن را دانست، تاکید کرد: محرم و عاشورا فرصت ارتباط&nbsp; با مکان مذهبی و دینی را فراهم می کند؛ همه جامعه شناسان دینی معتقدند اگر فرد متدین از مکان دینی فاصله بگیرد، دینداری او افول می کند؛ اتفاقی که در غرب افتاد. این مقام مسئول در وزارت ارشاد یادآور شد: خیلی ها که ممکن است در طول سال با امکان دینی ارتباط کمتری بگیرند، در محرم و صفر این فرصت را برای ارتباط با این امکان پیدا می کنند. وی با تاکید بر اینکه این محرم است که جوان ما را به مسجد گره می زند و این ماه فرصت آشتی جوانان و نوجوانان ما با مسجد است، گفت: فرصت دیگری که محرم برای دینداری ایجاد می کند همبستگی اجتماعی دینداران است هم در سطح کلان هم در سطح خرد؛ عاشورا خط اتصال دینداران است. نخستین نمایشگاه کتاب سال عاشورایی، تمرکز خود را روی بحث محتوایی و ارائه نرم افزار و محصولات عزاداری به ویژه آثار مکتوب گذاشته است. صالحی همچنین یادآور شد: محرم و عاشورا برای نهادهی مدنی فرصت سازی می کند و ما از این طریق به تشکل ها، هیئت ها و ان جی او های مدنی دست پیدا کرده ایم. در واقع ما بر سر سفره امام حسین(ع) نشسته ایم و نهادهای اجتماعی را شکل داده ایم. معاون امور فرهنگی وزارت فرهنگ و ارشاد اسلامی کارکرد دیگر محرم را خیرات آن ذکر کرد و گفت: سهمی که محرم و عاشورا در تاسیس امور عام المنفعه داشته اند قابل توجه بوده هر چند هنوز ظرفیت های خفته فراوانی وجود دارد. عاشورا و محرم بستری برای اعتلای ادبیات و هنر دینی ساخته اند که متمایز و متفاوت است. وی همچنین محرم را ماهی برای احیای عواطف انسانی توصیف کرد و گفت: اینها موجب می شود که ما قضیه عاشورا و محرم را صرفا یک مسئله نوستالژیک و ادای دین نبینیم. عاشورا و محرم نه تنها برای مسلمان باقی مانده بلکه برای انسان باقی ماندن است. معاون امور فرهنگی وزارت فرهنگ و ارشاد اسلامی با تاکید بر اینکه عاشورا را نباید صرفا آئینی و مناسکی برپا کرد، گفت: اگر عاشورا نیز همانند شب چله که البته ارزش و جایگاه آن هم محترم است، آئینی و مناسکی برگزار کنیم، این خطری برای این واقعه مهم است. &nbsp; سرچشمه میزبان اولین نمایشگاه تخصصی کتاب عاشورا اولین نمایشگاه تخصصی کتاب عاشورا با حمایت معاونت امور فرهنگی وزارت فرهنگ و ارشاد اسلامی و با همکاری موسسه قدیم الاحسان، مجموعه فرهنگی شهدای انقلاب اسلامی (سرچشمه) و موسسه نمایشگاه های فرهنگی ایران برگزار می شود. در این نمایشگاه بیش از 80 ناشر در 2 بخش متمرکز و مستقل دو هزار و 500 عنوان کتاب را در حوزه عاشورا، امام حسین (ع) و عاشورا، امام حسین (ع) و یاران و اصحاب، سیره اهل بیت و ائمه معصومین(ع)، تاریخ اسلام در معرض دید عموم قرار می دهند و مبلغ 150 میلیون تومان بن یارانه ای خرید کتاب برای این نمایشگاه در نظر گرفته شده که از طریق بانک عامل مستقر در نمایشگاه با تخفیف 20 درصدی در اختیار بازدید کنندگان قرار می گیرد. یادآوری می شود، اولین نمایشگاه تخصصی کتاب عاشورا از تاریخ 5 تا 11 مهرماه در محل مجموعه فرهنگی شهدای انقلاب اسلامی (سرچشمه) واقع در میدان بهارستان، خیابان شهید مصطفی خمینی کوچه صیرفی پور برگزار می شود. این نمایشگاه از ساعت 10 تا 20 فعالیت می کند و بازید برای عموم آزاد است.    منابع: 
مهر 
فارس
