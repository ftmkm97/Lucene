موزه جنگ کرمانشاه ؛ جایی که باید دید
 هشت سال دفاع مقدس برای ما یادآور رشادت ها و از جان گذشتگی دلیرمردانی بوده است که آرامش و آسایش امروز ما مدیون قهرمانی های آنهاست. یکی از مراکزی که به پاسداشت یاد و نام شهدا و رزمندگان دفاع مقدس در کرمانشاه تاسیس شده موزه جنگ و مرکز فرهنگی دفاع مقدس کرمانشاه است که بازدید از آن را به شما توصیه می کنیم. به کوشش : علیرضا عابدینی - بخش گردشگری تبیان   موقعیت این موزه در خیابان امیرکبیر و پشت پارك شیرین کرمانشاه واقع است که ادوات مختلف جنگی و تصاویر و آثار شهدا در آن به معرض دید علاقمندان گذاشته شده است . اهمیت &nbsp;این&nbsp; مركز، با داشتن&nbsp; غرفه های&nbsp; مختلف&nbsp; و كتابخانه ی تخصصی ، اولین&nbsp; مركز فرهنگی&nbsp; دفاع&nbsp; مقدس&nbsp; در غرب&nbsp; كشور است .   تاریخچه مركز فرهنگی دفاع مقدس كرمانشاه در سال 1374 طی مراسمی با حضور آیت الله هاشمی رفسنجانی به عنوان اولین موزه جنگ كشور افتتاح شد. این&nbsp; مركز در اصل ، پناه گاه&nbsp; مردم&nbsp; بی دفاع&nbsp; در برابر حملات&nbsp; هوایی دشمن&nbsp; بوده&nbsp; است&nbsp; كه&nbsp; در بیست&nbsp; و ششم&nbsp; اسفند ماه&nbsp; 1366 مورد هدف دشمن&nbsp; قرار گرفت . در این&nbsp; بمباران&nbsp; وحشیانه ، عده ای&nbsp; از مردم&nbsp; شهر به شهادت&nbsp; رسیدند. این مكان برای مردم قهرمان كرمانشاه همواره خاطره سرخ 76 شهید و 185 مجروح از انسانهای مظلوم این شهر را به یاد می آورد. هشت سال پس از آن، در قتلگاه شهدای مظلوم اسفند 1366 ساختمانی بنا شد كه به اولین مرکز فرهنگی و موزه دفاع مقدس و بنیاد حفظ آثار و نشر ارزش های دفاع مقدس در غرب کشور تبدیل شد و همواره پذیرای دیداركنندگان و علاقه مندان به آثار هشت سال دفاع مقدس است.   ویژگی های موزه مركز فرهنگی دفاع مقدس كرمانشاه 3145 مترمربع مساحت دارد . در فضای بیرونی موزه چند دستگاه تانك و نفربر، قسمتی از یك هواپیمای منهدم شده و لاشه یك بالگرد خودی به چشم می خورد.
نمایشگاه دفاع مقدس با 650 مترمربع مساحت متشكل از سالن اصلی و 12 غرفه است. سالن اصلی با 5/5 متر عرض و 60 متر طول، تندیس كوچك ساخته شده در شهرستان قصرشیرین را در خود جای داده است.
بنای این موزه دارای سه طبقه است و طبقه اول آن نمایشگاه دفاع مقدس است و دوازده بخش دارد که عبارتند از: حلبچه، حماسه پاوه، جانبازان، آزادگان، شهدای هوانیروز، شهدای ارتش، عملیات مرصاد، فعالیت های عمرانی بنیاد، سرداران شهید، بانوان، سنگر و وسایل جنگی.در این طبقه کتابخانه تخصصی دفاع مقدس نیز قرار دارد.
در این سالن آثار هنرمندان كشورمان كه با هنر خود حماسه های جاوید دوران هشت ساله را در قاب تابلوهایشان نشانده اند، چشمهای تماشاگران را غرق زیبایی ها و خلاقیت ها می كنند. بقایای تخریب شده دوران دفاع مقدس به همراه وسایل غنیمت گرفته شده از متجاوزین نیز در همین سالن قرار گرفته است. ضمن آنكه آثار به جا مانده از شهدا و جانبازان و ایثارگران زینت بخش سالن اصلی نمایشگاه است.     
&nbsp;در طبقه دوم، تالار شهدا قرار دارد.دراین&nbsp; تالار فیلم مستند دفاع مقدس برای کاروان های راهیان نور به نمایش گذاشته می شود .طبقه سوم نیز بخش اداری موزه است.
در سالن دوم و فضای بیرونی موزه و مرکز فرهنگی دفاع مقدس استان کرمانشاه ادوات جنگی، بخشی از هواپیمای منهدم شده دشمن، قطعه فولادی کارخانه قند اسلام آباد غرب، نقشه برجسته کرمانشاه در قالب ماکت عملیاتی، لاشه بالگرد و تانک های به غنیمت گرفته شده و ده ها اثر دیگر بعنوان بخشی از تاریخچه جنگ تحمیلی عراق علیه ایران اسلامی و دفاع همه جانبه رزمندگان استان کرمانشاه به نمایش درآمده است. 
استان كرمانشاه بیش از 1126 بار توسط جنگنده های حكومت بعثی بمباران مورد اصابت موشك قرار گرفته است. درهشت سال دفاع مقدس، 11یگان رزمی تشکیل و 27 عملیات اثرگذار در استان کرمانشاه اجرا شد.    منابع : شمسا، دفاع پرس (خبرگزاری دفاع مقدس) ، شهدای کرمانشاه ، کرمانشاه شناسی
 