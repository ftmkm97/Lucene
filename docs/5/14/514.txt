چگونه حجابمان زیبا شود؟
 هر بانوی محجبه دوست دارد که حجابش برای دیگران زیبا و پسندیده باشد به نحوی که الگو و مورد تشویق دیگران به خصوص بانوان بد حجاب، قرار گیرد. اما چه کنیم که به عنوان یک خانم با حجاب، هم یک حجاب زیبا داشته باشیم و هم تبرج(خود نمایی) نشود؟ مطلب زیر راه کاری است برای داشتن یک حجاب زیبا زینب عشقی-بخش زیبایی تبیان   &nbsp; 1-&nbsp;رنگ های ست حتی اگر چادر به سر می کنید، در زیر چادرتان از مانتو وروسری و یا کیف و کفش ست استفاده کنید، می توانید فقط کیف و کفشتان را ست کنید و یا رنگ روسری و مانتویتان به هم بیاید، توجه داشته باشید صرف سر کردن چادر، استفاده از هر رنگی را توجیه نمی کند، مراقب باشید اصطلاحا شنبه یکشنبه نشوید!   2- غفلت از اتو اتو لباس هایتان را جلا می دهد، حتی اگر تصور می کنید که چروک نیست، بازهم به عنوان یک بانوی محجبه از اتو برای شیک بودن استفاده کنید. اتو کردن لباس تان را درخشان و براق می کند، همچنین عمر لباستان را هم زیادتر می کنید، پس از اتو غافل نشوید!   3-&nbsp;استفاده از گیره ی روسری خیلی ها تصور می کنند که با حجابند اما به علت این که از گیره ی روسری استفاده نمی کنند، همیشه جلوی موهایشان نمایان است و یا گردن شان پوشیده نیست، اگر چادری هم باشند که دیگر بدتر، چون چادر باعث عقب رفتن روسری می شود که گیره ندارد، پس بهتر است برای شیک بودن و بیرون نیامدن موها و گردنتان حتما از یک یا دو گیره برای محکم شدن روسریتان استفاده کنید، مطمئن باشید حجاب سفت، زیباتر از یک حجاب شل و وارفته است!   4-&nbsp;نظافت همیشه نظافت یک شخص حرف اول را درباره ی او می زند، انسان ها در نگاه اول ظاهر انسان را می بینند و درباره ی او تصمیم می گیرند، اگر می خواهید حجابتان مورد پسند و الگوی دیگر بانوان باشد، نظافت را بیش از پیش رعایت کنید، صورت آراسته، ناخن های مرتب، کفش های واکس خورده، روسری سفت و مرتب و ...همه به عنوان مهمترین عامل زیبایی حجاب شماست.   5-&nbsp;چادر خاکی!  خیلی از افرادی که درک درستی از حجاب ندارند، تصور می کنند که افراد محجبه در اسارت هستند و تحت فشار و زجر کشیدن، برای این که به آنها ثابت کنید، حجاب ، نام دیگر آزادی زنان از بند تجمل و ارایش و خود نمایی است، لبخند بزنید و خوش اخلاق باشید! معمولا پایین چادر ها به دلیل بلندی روی زمین کشیده می شود و خاکی می شود، دیدن یک چادر خاکی و یا چادری که از در ماشین آویزان شده و روی زمین کشیده می شود، منزجر کننده است، اگر سر کردن مدل های سنتی چادر برایتان سخت است، از مدل های چادر ملی و یا لبنانی استفاده کنید. مدل های جدید چادر، سایز بندی دارند و جمع و جور کردن آن راحتتر از مدل های سنتی است.   6-&nbsp;استفاده از روسری بزرگ بعضی چیزها باهم جمع نمی شوند، مثلا حجاب با روسری سایز کوچک! روسری های کوچک، انگار که روی سر مچاله می شوند و طرحشان هم مخفی می ماند، انگار که یه دستمال را دور سر بسته اید!&nbsp;
از طرف دیگر طبق اعتقادات ما، گردن و شانه های یک بانوی مسلمان باید پوشیده باشد، پس روسری های کوچکتان را کنار بگذارید و از روسری های بزرگتر استفاده کنید. در روسری های بزرگ هم طرح و رنگ روسری مشخص تر و واضح تر است و هم حجاب کامل تری دارید و هم زیباتر و شیک تر می شوید.   7-&nbsp;لبخند خیلی از افرادی که درک درستی از حجاب ندارند، تصور می کنند که افراد محجبه در اسارت هستند و تحت فشار و زجر کشیدن، برای این که به آنها ثابت کنید، حجاب ، نام دیگر آزادی زنان از بند تجمل و ارایش و خود نمایی است، لبخند بزنید و خوش اخلاق باشید!
مسلما افراد تحت فشار صورت های عبوس و ناراحتی دارند و افرادی که از آزادیشان لذت می برند، صورت های گشاده و شادی دارند و همیشه لبخند مهمان لب هایشان است.
توجه داشته باشید، شما به عنوان یک بانوی مسلمان، پرچمدار دینتان هستید، و ذره ذره ی رفتارهای شما زیر ذره بین است، پس اخلاق و رفتارتان را به خاطر اعتقاداتتان هم که شده، مزین به اخلاق رسول خدا و اهل بیت پاکش کنید.    
 