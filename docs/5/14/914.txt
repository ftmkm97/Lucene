تفسیر عینی و عملی قرآن کریم در حماسه حسینی
 امام حسین علیه السلام و همه ی لحظه&nbsp; لحظه های زندگی او، به ویژه حماسه ی کربلایش، تفسیر عینی و عملی قرآن از ابتدا تا انتها است. از این نگاه، نمی توان امام حسین را در آیه یا سوره ای خاص محصور کرد. حسین همه ی قرآن است و همه ی قرآن حسین است. حامد شاد/ دانش پژوه دکتری مبانی نظری اسلام - بخش قرآن تبیان&nbsp;    اگر بخواهیم در جست&nbsp;و جوی ارتباط&nbsp;های مستقیم (و نه کلی و عمومی) بین امام حسین علیه&nbsp; السلام و آیات قرآنی باشیم، آیات متعددی هستند که برخی اساساً بر قامت رعنای امام دوخته شده&nbsp; اند و برخی، هرچند معنایی عام دارند، اما در قامت حضرت به&nbsp; زیبایی، معنا و مصداق پیدا کرده&nbsp; اند.
دسته&nbsp;ای از این آیات در سوره&nbsp;ی مبارکه ی اسراء قرار دارند که در این مقاله به آن&nbsp;ها اشاره می&nbsp;شود.
آیات 4 تا 8 (و قَضَینا الی بنی اسرائیلَ فی الکتابِ لَتُفسِدُنَّ فی الارضِ مَرَّتَینِ...) که ترجمه&nbsp;ی آن چنین است:
ما به بنى اسرائیل در كتاب (تورات) اعلام كردیم كه دو بار در زمین فساد خواهید كرد و برترى&nbsp;جویى بزرگى خواهید نمود. هنگامى كه نخستین وعده فرا رسد، مردانى پیكارجو را بر شما مى&nbsp;فرستیم (تا سخت شما را در هم كوبند، حتى براى به دست آوردن مجرمان) خانه&nbsp;ها را جست&nbsp;و جو مى&nbsp;كنند، و این وعده&nbsp;اى است قطعى. سپس شما را بر آن&nbsp;ها چیره مى&nbsp;كنیم و اموال و فرزندانتان را افزون خواهیم كرد و نفرات شما را بیشتر (از دشمن) قرار مى&nbsp;دهیم. اگر نیكى كنید به خودتان نیكى مى&nbsp;كنید، و اگر بدى كنید باز هم به خود مى&nbsp;كنید. و هنگامى كه وعده ی دوم فرا رسد (آن چنان دشمن بر شما سخت خواهد گرفت كه) آثار غم و اندوه در صورت&nbsp;هایتان ظاهر مى شود و داخل مسجد (اقصى) مى&nbsp;شوند، همان گونه كه در دفعه&nbsp;ی اول وارد شدند، و آنچه را زیر سلطه&nbsp;ی خود مى&nbsp;گیرند در هم مى&nbsp;كوبند. امید است پروردگارتان به شما رحم كند، اگر شما برگردید (و رفتارتان را تکرار کنید) ما نیز باز مى&nbsp;گردیم. و ما جهنم را زندان سخت كافران قرار داده&nbsp;ایم. در این آیات، سخن از دو انحراف اجتماعى بنى اسرائیل منجر به فساد و برترى&nbsp;جویى مى&nbsp;گردد به میان آمده است، كه به دنبال هر یك از این دو، خداوند مردانى نیرومند و پیكارجو را بر آن&nbsp;ها مسلط ساخته تا آن ها را سخت مجازات كنند و به كیفر اعمالشان برسانند.
این آیات به انسان&nbsp;ها درس عبرت می&nbsp;دهند تا بدانند خدا هیچ ظلم و ستم و تجاوز و فسادی را بدون مجازات نمى&nbsp;گذارد و هر ستمگری در همین دنیا دست&nbsp;کم به بخشی از کیفر اعمالش خواهد رسید.
آنچه از تاریخ بنى&nbsp;اسرائیل استفاده مى&nbsp;شود این است كه نخستین كسى كه بر آن&nbsp;ها هجوم آورد و بیت&nbsp; المقدس را ویران كرد، «بُخت&nbsp; نُصَّر» پادشاه بابل بود که هفتاد سال بیت&nbsp;المقدس به همان حال باقى ماند، تا یهود قیام كردند و آن را نوسازى نمودند. دومین كسى كه بر آن&nbsp; ها هجوم برد، قیصر روم، «اسپیانوس» بود كه وزیرش «طرطوز» را مأمور این كار كرد. او به تخریب بیت&nbsp; المقدس و تضعیف و قتل بنى&nbsp; اسرائیل كمر بست، و این حدود یكصد سال قبل از میلاد مسیح علیه&nbsp; السلام بود.(1) منظور از «ثم رَدَدنا لکُم الکَرَّةَ علیهم» رجعت امام حسین است با هفتاد نفر از یارانش که وقتی اجل حضرت حجت فرا می رسد، امام حسین می آید و او را غسل و کفن و دفن می کند؛ سپس حضرت زمام امور را به دست می گیرد و آن&nbsp; قدر حکومت می&nbsp; کند که ابروانش (از شدت پیری) بر چشمانش سایه می افکند اما در تفاسیر، روایاتی ذکر شده است که در آن&nbsp;ها این آیات به امام حسین علیه&nbsp;السلام تطبیق شده است. برای نمونه در تفسیر نور الثقلین آمده است:
در روضه&nbsp;ی کافی از امام صادق علیه&nbsp; السلام نقل شده است که حضرت درباره&nbsp;ی این آیات فرمود: منظور از «دو بار فساد»، کشتن علی بن ابیطالب و تیر و نیزه زدن به پیکر امام حسن علیهما السلام است و منظور از «برتری&nbsp;جویی بزرگ»، کشتن امام حسین علیه&nbsp; السلام است. 
منظور از «وعدُ اُولاهما»، یاری و خونخواهی امام حسین است و منظور از «عباداً لنا اُولی بأسٍ شدید»، گروهی است که خداوند آن ها را قبل از قیام قائم بر می&nbsp;انگیزد که تک&nbsp; تک دشمنان اهل بیت پیامبر را مجازات می&nbsp;کنند. 
منظور از «ثم رَدَدنا لکُم الکَرَّةَ علیهم» رجعت امام حسین است با هفتاد نفر از یارانش که وقتی اجل حضرت حجت فرا می&nbsp;رسد، امام حسین می&nbsp;آید و او را غسل و کفن و دفن می&nbsp;کند؛ سپس حضرت زمام امور را به دست می&nbsp;گیرد و آن&nbsp; قدر حکومت می&nbsp; کند که ابروانش (از شدت پیری) بر چشمانش سایه می&nbsp;افکند.(2)
در روایتی دیگر امام صادق علیه&nbsp;السلام می فرماید: اولین کسی که به این دنیا رجعت می&nbsp;کند حسین بن علی و یزید بن معاویه و یاران او است که آن&nbsp;ها را دقیقاً به همان شکل جرم و جنایت خودشان مجازات می&nbsp;کند و می&nbsp;کشد، سپس امام صادق علیه السلام تلاوت فرمود: «ثُمَّ رَدَدْنا لَكُمُ الْكَرَّةَ عَلَیْهِمْ...»(3)
روشن است كه هرگز مفهوم این احادیث، تفسیر این آیات در محتواى لفظی نیست؛ چرا كه این آیات با صراحت تمام از بنى&nbsp; اسرائیل سخن مى&nbsp; گوید؛ بلكه منظور این است كه مشابه همان فسادها و مجازات&nbsp;های بنی&nbsp;اسرائیل در این امت نیز رخ مى&nbsp; دهد و این&nbsp; که برنامه فوق هر چند در مورد بنى&nbsp; اسرائیل ذكر شده اما یك قانون كلى است در همه اقوام و ملل و یك سنت جارى عمومى است در طول تاریخ بشر.(4)
آیه ی دیگری از سوره ی اسراء که معنای عامی دارد ولی بر امام حسین علیه السلام به عنوان مصداق تام و بارز، تطبیق شده است، آیه ی 33 است: كسى را كه خداوند خونش را محترم شمرده، نكشید، مگر به&nbsp; حق. و آن كس كه مظلوم كشته شده، براى ولیّ&nbsp;اش سلطه (و حق قصاص) قرار دادیم اما در قتل زیاده روی نكند؛ چرا كه او مورد حمایت است: وَ لاتَقتُلُوا النَّفسَ الَّتى حَرَّمَ اللَّهُ إِلَّا بِالحَقِّ&nbsp; وَ مَن قُتِلَ مَظلُومًا فَقَد جَعَلنَا لِوَلِیِّهِ سُلطَانًا فَلَایُسرِف فى القَتلِ&nbsp; إِنَّهُ كاَنَ مَنصُورًا.
از امام صادق درباره&nbsp;ی معنای این آیه سوال شد. حضرت فرمود: این آیه درباره&nbsp;ی حسین علیه&nbsp; السلام نازل شده است و اگر برای قصاص او همه&nbsp;ی اهل زمین (همه ی کسانی که در قتلش شرکت کردند یا به این کار راضی بودند) کشته شوند، زیاده&nbsp;روی نخواهد بود.(5)
امام باقر علیه&nbsp; السلام نیز در تفسیر این آیه می فرماید: «منظور حسین بن علی است که مظلوم کشته شد. ما نیز ولیّ دم او هستیم. هنگامی که قائم ما قیام کند، از او خونخواهی خواهد کرد.»(6)
آیه ی دیگر، آیه ی 71 است که درباره&nbsp;ی همراهی پیروان با امامشان در روز قیامت است: یَوْمَ نَدْعُواْ كُلَّ أُنَاسِ&nbsp; بِإِمَامِهِمْ...: روزی که هر گروه از مردم را با امامشان فرا می&nbsp; خوانیم. روشن است كه هرگز مفهوم این احادیث، تفسیر این آیات در محتواى لفظی نیست؛ چرا كه این آیات با صراحت تمام از بنى&nbsp; اسرائیل سخن مى&nbsp; گوید؛ بلكه منظور این است كه مشابه همان فسادها و مجازات های بنی اسرائیل در این امت نیز رخ مى&nbsp; دهد و این&nbsp; که برنامه فوق هر چند در مورد بنى&nbsp; اسرائیل ذكر شده اما یك قانون كلى است در همه اقوام و ملل و یك سنت جارى عمومى است در طول تاریخ بشر امام باقر علیه&nbsp; السلام در توضیح این آیه می&nbsp; فرماید: «رسول خدا با گروه و قوم خود به صحنه&nbsp;ی محشر خواهد آمد و امام علی در میان شیعیان خود خواهد آمد و امام حسن را گروه او همراهی می&nbsp;کنند و امام حسین جلودار گروه حسینیان است. هر کس میان یاران و پشتیبانانش بمیرد آن گروه با وی محشور خواهند شد.(7)
نیز می فرماید: «هنگامی که این آیه نازل شد، مسلمانان از رسول خدا پرسیدند: مگر شما امام همه&nbsp; ی مردم نیستید؟ حضرت فرمود: من رسول خدا هستم برای همه&nbsp; ی مردم ولی بعد از من از اهل بیتم امامانی برای مردم از سوی خدا خواهند بود که سردمداران کفر و ضلالت و پیروانشان آنان را تکذیب و به آن&nbsp; ها ستم خواهند کرد. هر کس که ولایت این ائمه را گردن نهد و از آن ها پیروی نماید، از من و با من است و به دیدار من خواهد رسید. آگاه باشید هر کس که به آن&nbsp; ها ستم کند و آنان را تکذیب کند، از من و با من نیست و من از او بیزارم!»(8)
پی نوشت ها:
1. تفسیر نمونه، ذیل آیه
2. تفسیر نور الثقلین، ج 3، ص 13
3. همان
4. تفسیر نمونه، ذیل آیه
5. تفسیر نور الثقلین، ج 3، ص 16
6. همان
7. تفسیر الصافی، ج 3، ص: 20
8. همان    
 