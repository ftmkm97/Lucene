مناسب سازی معابر شهری در دستور کار شهرداری
   فاطمه دانشور با اشاره به اینکه مناسب سازی در شهر خاص معلولان نیست، اظهار کرد: سالمندان و کودکان و زنان باردار هم به لحاظ تردد در شهر با مشکل روبرو هستند. بخش اجتماعی تبیان    فاطمه دانشور با اشاره به اینکه مناسب سازی در شهر خاص معلولان نیست، اظهار کرد: سالمندان و کودکان و زنان باردار هم به لحاظ تردد در شهر با مشکل روبرو هستند. وی تصریح کرد: در شورای چهارم تلاش زیادی برای حساسیت مدیران شهرداری برای مناسب سازی معابر عمومی شده است که این کار تا حدودی موثر بوده است اما کافی نبوده است. دانشور در ادامه با اشاره به شرایط ایده ال وضعیت مبلمان شهری، بیان کرد: برای رسیدن به این نقطه باید تلاش مضاعفی کرد و این در حالی است که شورا در این زمینه به صورت جدی وارد شده است. رئیس کمیته اجتماعی شورای شهر تهران افزود: طبق نظرسنجی صورت گرفته از سوی سازمان های فعال در حوزه معلولان؛ شهر تهران شرایط خوبی را به لحاظ مناسب سازی ندارد و شورا بنا دارد تا پایان این دوره چهارم اقدامات موثری را انجام دهد. وی همچنین به شرایط نامناسب کودکان، بانوان، سالمندان و معلولان در بحث ورزش اشاره کرد و گفت: در این بخش نیز با کمبودهای روبرو هستیم که می طلبد دستگاه های مسئول اقدام لازم را انجام دهند.     
منبع:خبرگزاری مهر 