انتشار کتاب صوتی  «ماه عسل»
 کتاب صوتی «ماه عسل» اثر پاتریک مودیانو توسط موسسه نوین کتاب گویا منتشر شد. بخش کتاب و کتابخوانی تبیان &nbsp;   &nbsp; موسسه «نوین کتاب گویا» کتاب صوتی «ماه عسل» نوشته پاتریک مودیانو و ترجمه حسین سلیمانی نژاد را&nbsp; منتتشر کرد. &nbsp;کتاب صوتی ضیافت با صدای احسان چریکی روایت شده است و انتخاب موسیقی اثر بر عهده روزبه یگانه و طراح جلد آن نیز حمید رجایی است. رمان «ماه عسل» روایتی از یک جست وجو است؛ یک معمای پیچیده. اما بالاتر از همه می تواند تاملی بر فریب ها و دام های حافظه باشد. مودیانو در این کتاب، جهانی را به تصویر می کشد که مبهم است و آکنده از عدم قطعیت که نمی شود از دست آن خلاص شد. ماه عسل داستانی است در جست وجوی هویت. پاتریک مودیانو نویسنده فرانسوی و برنده جایزه نوبل ادبیات سال 2014 است. از دیگر کتاب های او می توان به رمان های «تصادف شبانه»، «بلوارهای کمربندی»، «تا در محله گم نشوی» و «مرا نگین کوچولو می نامیدند» اشاره کرد. کتاب صوتی ماه عسل در 259 دقیقه توسط موسسه نوین کتاب گویا منتشر شده است.    منبع: مهر
 
