زنگ آغاز سال تحصیلی توسط رییس جمهور نواخته شد
 آیین بازگشایی مدارس و آغاز سال تحصیلی 1395-96 با حضور رییس جمهور برگزار شد. بخش اجتماعی تبیان   آیین بازگشایی مدارس و آغاز سال تحصیلی 1395-96 صبح امروز(شنبه)با حضور حجت الاسلام و المسلمین حسن روحانی رییس جمهور کشورمان در دبیرستان نمونه دولتی دخترانه حضرت نرجس(س) منطقه 6 تهران برگزار شد. در این مراسم فانی وزیر آموزش و پرورش، نهاوندیان رییس دفتر رییس جمهور و جمعی از خیرین مدرسه ساز نیز حضور داشتند. همزمان با آیین بازگشایی مدارس در سال جدید تحصیلی توسط رییس جمهوری، 1000 پروژه آموزشی، ورزشی و پرورشی در سراسر کشور مورد بهره برداری قرار گرفت. روحانی پیش از نواختن زنگ آغاز سال تحصیلی 95-96، طی مراسمی دبیرستان نمونه دولتی دخترانه حضرت نرجس(س)(دوره اول متوسطه) را افتتاح کرد. این مدرسه توسط بنیاد فرهنگی مصلی نژاد ساخته شده است. تاکنون بیش از 50 پروژه مدرسه سازی در سراسر کشور توسط این بنیاد ساخته و مورد بهره برداری قرار گرفته شده است.   منبع : ایسنا 
