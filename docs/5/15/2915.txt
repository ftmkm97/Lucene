15 ماده غذایی که فکر می کنید سالم است؛ اما نیست (1)
 کنسرو سس ماکارونی با قارچ، سس سالاد بدون چربی، سالاد آماده، نان چند غله و ... از جمله مواد غذایی هستند که کاملاً سالم نیستند. بینه خوشنودی راد - بخش تغذیه و آشپزی تبیان   با گسترش تحقیقات علمی در حیطه علم تغذیه و مشخص شدن خواص بسیاری از مواد غذایی و نیز اثرات مفید و موثر ویتامین ها و مواد مغذی بر روی سیستم های مختلف بدن، استقبال مردم به مواد غذایی سالم و مغذی بیشتر شده است. و نیز با مشخص شدن اثرات مضر چاقی بر سلامتی، بسیاری از افراد علاوه بر تمایل به تناسب اندام و زیبایی، جنبه های سلامتی برنامه های غذایی کم کالری را هم در نظر می گیرند و تمایل به رعایت برنامه های غذایی با کالری محدود دارند.  از طرفی بسیاری از شرکت ها و کارخانه ها برای افزایش فروش خود سعی می کنند با غنی کردن مواد غذایی خود با ریزمغذی ها یا کاهش چربی و کالری مواد غذایی این هدف را برای افراد تأمین کنند. اما در بسیاری از موارد، مواد غذایی آماده با عناوین تجاری جذاب، هدف مورد نظر ما را تأمین نمی کنند. عناوینی چون رژیمی، کم کالری، کم چرب، گیاهی، انرژی زا و ... گاهی صرفاً یک عنوان تبلیغاتی است و در پس این عناوین، اهداف سلامتی برای افراد تأمین نمی شود و در برخی موارد حتی خود مانعی برای سلامتی است. مانند بسیاری از کنسروها که سرشار از سدیم هستند و برای سلامت قلب و عروق بسیار خطرناک می باشند. طی این مقاله و مقاله بعد شما را با 15 ماده غذایی که فکر می کنید سالم هستند، آشنا می کنیم و برایتان توضیح می دهیم که چرا این محصولات زیاد هم سالم نیستند. 1. نان چند غله و گندم عبارت هایی چون چند غله، 7 غله و گندم و ... بر روی برچسب ماده غذایی، این احساس را به ما القا می کند که سالم هستند؛ اما این عبارات به معنای این نیست که این مواد غذایی از غلات کامل تهیه شده اند. اکثر این محصولات از غلات تصفیه شده تهیه شده اند. اما به جای اینکه از یک نوع غله مثلاً از گندم باشند، از چند نوع غله هستند. مثلاً از گندم، جو پرک، چاودار و ... تهیه شده اند.  اکثر افراد فکر می کنند همه سالادها سالم هستند. اما سالادهایی مانند سالاد الویه، سالاد تن و ... به دلیل دارا بودن سس مایونز، کالری فراوانی دارند. همین سالادها اگر به صورت آماده خریداری شوند به مراتب کالری بیشتری را در خود دارند غلات کامل طبق تعریف تمام قسمت های اصلی دانه مانند سبوس، جوانه و آندوسپرم را شامل می شوند. در صورت عدم فرآیند تمام این قسمت ها دست نخورده باقی می مانند و فیبر، پروتئین، ویتامین ها و مواد معدنی را تأمین می کنند. اما اگر این غلات تحت فرآیند قرار بگیرند و تصفیه شوند دیگر عنوان غلات کامل به آن ها اطلاق نمی شود. از کجا مطمئن شویم که ماده غذایی که تهیه کرده ایم از غلات کامل هست یا نه؟ برچسب تغذیه ای موجود بر روی مواد غذایی را به دقت بررسی کنید اگر اولین ماده، در مواد تشکیل دهنده آرد تصفیه شده، آرد سفید یا آرد گندم غنی شده باشد به این معنا است که این نان از غلات کامل تهیه نشده است که متأسفانه اکثر محصولات نانوایی که ما استفاده می کنیم، این نوع می باشد. 2. محصولات قنادی گیاهی یا نباتی فقط به خاطر اینکه در تهیه محصولات نانوایی و شیرینی پزی، از مواد گیاهی استفاده شده است، دلیل نمی شود که حتماً آن محصول سالم باشد. محصولات گیاهی هم می توانند به اندازه محصولات عادی دارای شکر، چربی و کالری باشند. اشکالی که در محصولات گیاهی دیده می شود این است که مصرف کننده نام مواد تشکیل دهنده طبیعی (مانند: آب نیشکر تبخیر شده، شهد آگاو، شکلات گیاهی رنده شده، روغن نارگیل و ...) را روی آن می بیند و تصور می کنند که این مواد سالم تر از شکر، آرد و لبنیات معمولی هستند. در صورتی که این گونه نیست. 3. ماست منجمد ماست منجمد و ماست با طعم میوه، از جمله محصولاتی هستند که به نظر سالم می آیند؛ اما ماست منجمد که به صورت مخلوط با شکلات و کیک باشد و ماست میوه ای به دلیل اضافه کردن طعم های های مصنوعی گزینه های مناسبی نمی باشند. می توانید خودتان در خانه ماست میوه ای با قطعات میوه مثل توت فرنگی یا هلو یا خیار درست کنید یا به ماست کمی سبزیجات تازه مثل نعناع یا ریحان تازه بیفزایید. ماست با کمی گردو و پسته آسیاب شده یا کمی سیر و پیاز هم پیشنهادهای جالبی هستند.   4. کنسرو سس ماکارونی سس ماکارونی خانگی با پایه گوجه فرنگی، سرشار از ویتامین های A و C است. گوجه فرنگی تازه حدوداً 85 درصد نیاز روزانه به لیکوپن را برطرف می کند و شخص را در برابر سرطان و بیماری قلبی محافظت می نماید. اما محصولات گوجه فرنگی مانند سس ماکارونی با قارچ، سس گوجه فرنگی، سس کچاپ، کنسرو گوجه فرنگی، رب و ... سرشار از شکر، شربت فروکتوز، سدیم و پر کننده ها هستند. نصف فنجان از سس ماکارونی با قارچ دارای 11 گرم شکر است، که معادل با مقدار شکر موجود در یک عدد شیرینی کوچک می باشد. اگر می خواهید به همراه ماکارونی از سس استفاده نمایید از سس ماکارونی کنسرو شده پرهیز کنید و خودتان در خانه دست به کار شوید. به کمی قارچ، کمی گوجه فرنگی تازه، سیر، پیاز، جعفری، ریحان، روغن زیتون و ... نیاز دارید تا یک سس ماکارونی سالم و لذیذ تهیه کنید. 5. سس سالاد بدون چربی محصولات گوجه فرنگی مانند سس ماکارونی با قارچ، سس گوجه فرنگی، سس کچاپ، کنسرو گوجه فرنگی، رب و ... سرشار از شکر، شربت فروکتوز، سدیم و پر کننده ها هستند وقتی برای کاهش وزن تلاش می کنید سالاد به عنوان یک وعده سبک پیشنهاد می شود. اما درباره سس های بدون چربی سالاد کمی دقت کنید. این سس ها با جانشین های چربی که کم کالری هستند حجیم می شوند و حالت چربی را در دهان ایجاد می نمایند. اما مصرف مداوم آن ها می تواند برای کبد مضر باشد. اگر به دنبال کاهش وزن هستید حتماً سالاد خود را با کمی روغن سالم مثل روغن زیتون یا روغن کنجد مصرف کنید تا ویتامین های محلول در چربی بهتر جذب شوند. 6. سالادهای آماده اکثر افراد فکر می کنند همه سالادها سالم هستند. اما سالادهایی مانند سالاد الویه، سالاد تن و ... به دلیل دارا بودن سس مایونز، کالری فراوانی دارند. همین سالادها اگر به صورت آماده خریداری شوند به مراتب کالری بیشتری را در خود دارند. یک ساندویچ کوچک الویه آماده تا 700 کالری انرژی دارد. اگر می خواهید از میزان کالری دریافتی خود مطمئن شوید. سالاد الویه یا سالاد تن را در خانه با سس مایونز کمتر تهیه کنید و در عوض کمی ماست به آن بیفزایید و با کمی خردل و سبزی تازه آن را طعم دار کنید. ادامه دارد...
  