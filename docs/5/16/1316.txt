ملحمه عاشورا
 سوگواره علی معلم تقدیم به عقیله بنی هاشم (س) بخش ادبیات تبیان &nbsp;   &nbsp; سوگواره علی معلم دامغانی به مناسبت ایام محرم، به عقیله بنی هاشم (س) تقدیم شد. در متن سروده رئیس فرهنگستان هنر آمده است: &nbsp; ملحمه عاشورا؛ تقدیم به عقیله بنی هاشم (س) تخاصم دو طریقت بود تقابل دو حقیقت بود کلید راز میان رودان شریعه بود و شریعت بود یکی خشوع حمایت داشت یکی غرور حمیت بود دو چشمه بود و دو صف تشنه عطش عیار معیت بود عیان غبار تعامل خاست نهان تضارب نیت بود یکی نشاط رفاقت داشت یکی جدال و منیت بود یکی رهایی جان می جست یکی هوایی ضیعت بود یکی به تفرقه می فرمود یکی به فکر جمعیت بود مجال معرکه در صحرا تمام وسع بریت بود امیر مکی دین پرور مرید سیر و سریت بود پگاه حضرت غیب الغیب پناه نسل و ذریت بود زمین ماریه از حنظل مقام صبر و مریت بود قدر درنگ شقاوت داشت قضا شرنگ رزیت بود زبام بانوی دین تا شام زمان زمین مصیبت بود    منبع: ایسنا
