حقیقت مجازی رونمایی شد
 معاون پرورشی و فرهنگی وزیر آموزش و پرورش از رونمایی کتاب «حقیقت مجازی» خبر داد
   
به گزارش مركزاطلاع رسانی وروابط عمومی وزارت آموزش و پرورش به نقل ازمعاونت پرورشی وفرهنگی، حمیدرضا کفاش از رونمایی و توزیع کشوری کتاب تازه انتشار یافته « حقیقت مجازی » با&nbsp; همکاری مرکز ملی فضای مجازی در بین مبلغان دانش‌آموزی سراسر کشور با هدف توانمندسازی نیروی انسانی حوزه پرورشی و فرهنگی و ارتقای سطح علمی&nbsp; آنها، خبر داد و گفت: این کتاب مشتمل بر شش فصل است و عناوینی نظیر دیدگاه های مقام معظم رهبری مدظله العالی ، معرفی و کلیات فضاهای مجازی ، اصطلاحات و طبقه بندی فضاهای مجازی، آسیب ها و تهدیدها، راه کارهای روانشناختی در مواجه با چنین آسیب هایی و نیز بهره گیری از فرصت های فضاهای مجازی را در بر می گیرد.


کفاش تصریح كرد: سرآغاز این کتاب مزین به رهنمودهای مقام معظم رهبری مدظله العالی درخصوص مقوله فضای مجازی اختصاص یافته و به تأکیدات ایشان بر استفاده بهینه و آگاهانه از اینترنت و سایر فضاهای مجازی می‌پردازد.
وی ادامه داد: از آن جایی که فضای مجازی در حال دگرگون ساختن سیمای زندگی روزانه جوامع، به ویژه قشر نوجوان و جوان است و جاذبه اینترنت باعث شده تا بسیاری از جوانان به جای تعامل مؤثر با همسالان و والدین خود، ابزارهای مرتبط با فضای مجازی را برگزینند، این رویکرد سبب به وجود آمدن انزوای اجتماعی در میان آنان شده است.

کفاش اضافه کرد: هدف از تدوین چنین کتابی&nbsp; آشنایی با اصول و مقدمات فضاهای مجازی و نیز&nbsp; بررسی آسیب شناختی چنین&nbsp; فضاهایی مجازی است تا دانش آموزان را با آگاهی کامل به سمت و سوی استفاده صحیح از تکنولوژی رهنمون شویم.
منبع: پورتال وزارت آموزش و پرورش


