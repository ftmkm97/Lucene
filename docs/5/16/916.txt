حواستان به نفوذ منافقان و تکفیری ها باشد!
 بشر هر چه بدوی تر بوده و به اصطلاح هر چه از تمدن دورتر بوده است از صراحت بیشتری برخوردار بوده است و هر چه در درون داشته از فکر و احساسات و عواطف و از رغبت ها و بی میلی ها و هر چه داشته ظاهر می کرده است و هر چه پیشرفته تر شده قدرتش بر تصنع هم - که نفاق نوعی تصنع است - افزایش پیدا کرده است. فرآوری: حامد رفیعی - بخش نهج البلاغه تبیان   جریان نفاق تکفیری در حال حاضر یکی از عوامل مهم فتنه گری در جوامع بشری، جریان سلفی تکفیری است که در لباس دفاع از سنت، عملا در مسیر منافع دشمنان اسلام و مسلمانان، گام برمی دارد. حضور این افراد در محافل و جوامع و انتشار آثار و فرآورده های فرهنگی در برخی از مراکز، باعث جلب توجه برخی از جوانان شده است. شناخت جریان نفاق در میان مسلمانان و شناسایی تکفیری ها در جوامع شیعی، از بایدهای ضروری و از لوازم ایجاد امنیت و آرامش پایدار در جامعه اسلامی است. خداوند منافقان را بکشد! در اهمیت و خطر مسئله نفاق و منافقان همین بس که خداوند در قرآن کریم به پیامبر اعظم (صلی الله علیه و آله و سلم)، منافقان را دشمن اصلی بر شمرده و دستور به مبارزه و از بین بردن آنها می دهد: هم العدو فاحذرهم قاتلهم الله؛ آنها دشمنان واقعی تو هستند، پس از آنها بر حذر باش! خداوند آنها را بکشد!( منافقون/ 4) مردم آگاه جامعه امروز ما، نباید از نظر دور دارند که منافقین با ایجاد شبکه های ماهواره ای و اینترنتی، به درون خانه های آنان نفوذ کرده و به یارگیری و جذب نیرو اقدام می کنند. تردیدی وجود ندارد که این دعا که نفاق محدود به زمان صدر اسلام یا دوره های خاصی از تاریخ بوده باشد و امروزه با توجه به گسترش دستگاه های اطلاعاتی و امنیتی، منافقان، جاسوسان و ستون پنجم های دشمنان به راحتی قابل شناسایی هستند، ادعایی نادرست است؛ چرا که در دنیای امروز، همگام با پیشرفت های خیره کننده علمی و صنعتی در جهان و...، به همان اندازه نیز شگردها و ترفندها، حیله ها و شیوه های نفاق، پیچیده تر و غیر قابل شناسایی تر شده است. منافقان در خانه هایمان نفوذ کرده اند! منافقان برای ضربه زدن به مسلمانان چه شیعه و چه سنی مذهب! خود را چنان در لباس دوست نشان می دهند که انسان گمان منفی به اهداف شوم آنان نمی برد و دشمنی آنها را باور نمی کند؛ آدم کشانی که درگیری مستقیم و مبارزه با آن ها لازمه تداوم پرچم اسلام بر روی زمین است. مردم آگاه جامعه امروز ما، نباید از نظر دور دارند که منافقین با ایجاد شبکه های ماهواره ای و اینترنتی، به درون خانه های آنان نفوذ کرده و به یارگیری و جذب نیرو اقدام می کنند و چه بسا با استفاده از پیوندهای سببی، نسبی، جناحی و مانند آن، مبارزه را در سطح گسترده تری دنبال نمایند. من از منافق بر شما می ترسم با در نظر قرار دادن این گونه مسائل، خطر نفاق و باز شناسایی منافقین کاری بس دشوار و در عین حال لازم و ضروری است و غفلت از آنان خسارات جبران ناپذیری را متوجه جامعه و حاکمیت خواهد نمود. امیرالمومنین (علیه السلام) در نامه ای که برای محمد بن ابی بکر نوشت می فرماید: ولقد قال رسول الله (صلی الله علیه و آله و سلم): انی لا اخاف علی امتی مومنا و لا مشرکا، اما المومن فیمنعه الله بایمانه و اما المشرک فیقمعه الله مشرکه، و لکنی اخاف علیکم کل منافق الجنان عالم اللسان، یقول ما تعرفون و بفعل ما تنکرون؛ پیغمبر به من فرمود: من بر امتم نه از مومنان بیمناکم، نه از مشرکان؛ اما مومن، ایمانش مانع ضرر اوست؛ و اما مشرک، خداوند او را به خاطر شرکش رسوا می کند؛ ولی من از منافق بر شما می ترسم که از زبانش علم می ریزد (و در قلبش کفر و جهل است) سخنانی می گوید که برای شما دلپذیر است؛ اما اعمالی در خفا انجام می دهد که زشت و بد است! پیغمبر اکرم صلی الله علیه و آله، میفرماید: من از کس دیگری حتی از مشرکان و کافران بر امت خودم بیم ندارم ولی از منافقان، از مسلمانانی که متظاهر به اسلامند ولی مدلس و ریاکار و متظاهر و دکان دار هستند و باطن و عمق دلشان به اسلام ایمان نیاورده است، من از این ها بر دین خودم می ترسم... بشر، هر چه پیشرفته تر نفاقش بیشتر! نظر شهید مرتضی مطهری (رحمه الله علیه) درباره نفاق اینست که: «من بر امتم نه از مومنان بیمناکم، نه از مشرکان؛... من از منافق بر شما می ترسم که از زبانش علم می ریزد... اما اعمالی در خفا انجام می دهد که زشت و بد است!» بشر هر چه بدوی تر بوده و به اصطلاح هر چه از تمدن دورتر بوده است از صراحت بیشتری برخوردار بوده است و هر چه در درون داشته از فکر و احساسات و عواطف و از رغبت ها و بی میلی ها و هر چه داشته ظاهر می کرده است و هر چه پیشرفته تر شده قدرتش بر تصنع هم - که نفاق نوعی تصنع است - افزایش پیدا کرده است. کلام پایانی ما به عنوان یک مسلمان آگاه، باید پاس دار ذهن و دل خویش باشیم تا مبادا در گرداب نفاق گرفتار آییم. همچنین علاوه بر آگاهی خود، جوانان خویش را از خطر تکفیری ها محفوظ داریم، و بدانیم آنها کافران و محاربانی هستند که عقاید اسلام ناب محمدی را در قالب قرائت خشن و متحجرانه از سنت نبوی و برداشت های ظاهری از آیات قرآن، در آورده اند.    منابع: 
- نهج البلاغه، نامه 27. 
- مجموعه آثار شهید مطهری ره، ج 25، صص 204, 207. 
