مستمری بگیران و دریافت «کاراکارت»
 معاون اداری و مالی سازمان تأمین اجتماعی از آغاز ارائه کاراکارت به بازنشستگان و مستمری بگیران این سازمان خبر داد.   &nbsp; بخش اجتماعی تبیان</P>    براساس اعلام سازمان تامین اجتماعی، کارت خرید اعتباری کالا و خدمات (کاراکارت) خدمتی جدید از وزارت تعاون، کار و رفاه اجتماعی با همکاری سازمان تامین اجتماعی، بانک رفاه کارگران، شرکت پرداخت الکترونیک پاسارگاد، کانون عالی بازنشستگان سازمان تامین اجتماعی و جمع کثیری از فروشگاه های زنجیره ای و مراکز خدماتی به مرحله اجرا رسیده است. این طرح بر پایه ۲۵ ماه کار مطالعاتی و کارشناسی طراحی و از اواخر سال گذشته شروع شده و در حال حاضر برای ۴۰۴ هزار نفر از مستمری بگیران و بازنشستگان سازمان تامین اجتماعی کارا کارت صادر شده است. هدف از اجرای طرح که بر پایه فروش کالا و خدمات بصورت اقساطی طی ۱۲ ماه و حداکثر ۱۲ درصد است، افزایش قدرت خرید جامعه هدف، بهبود فضای کسب و کار و افزایش سطح اشتغال خواهد بود. همچنین بواسطه موفقیتهای حاصله و بر اساس پیشنهاد وزیر محترم تعاون،کار و رفاه اجتماعی و تاکید هیات وزیران این طرح به کلیه کارکنان موضوع ماده ۵ قانون مدیریت خدمات کشوری تعلق خواهد گرفت. &nbsp;از جمله مزایای کارا کارت به شرح زیر است: ۱- دامنه عرضه کالا و خدمات بسیار متنوع و گسترده. ۲- عدم استفاده از منابع دولتی. ۳- بدون ضامن و اخذ وثایق سنگین. ۴- چهار برابر میانگین حقوق و مزایای متقاضی در سال گذشته. ۵- پرداخت اقساط ۱۲ ماهه بصورت خودکار از محل حقوق متقاضی. ۶- کارمزد ماهانه ۱ درصد و حداکثر ۱۲ درصد(بانکی) در عین حال بسیاری از پذیرندگان کالا و خدمات خود را بدون سود و کارمزد ارایه می کنند. ۷- قابلیت شارژ مجدد. ۸- شروع پرداخت اقساط صرفا پس از اولین خرید در ماه بعد. ۹- گسترش روز افزون مراکز فروش کالا و عرضه خدمات. ۱۰- بهره مندی از کلیه مزایا و امتیازات درنظر گرفته شده اختصاصی هر فروشگاه عینا مشابه خریدهای نقدی اعم از هدایا،حمل و نقل و نصب رایگان، شرکت در قرعه کشی و... بازنشستگان و مستمری بگیران سازمان تامین اجتماعی که از بانک رفاه حقوق می گیرند به شعبه مربوطه مراجعه کنند. (سایر مشمولین که حساب حقوق آنها نزد سایر بانکها می باشد متعاقبا اعلام خواهد شد.)&nbsp;همچنین کارمندان دولت می توانند به معاونت پشتیبانی و منابع انسانی دستگاه مربوطه مراجعه فرمایند. برای دریافت اطلاعات بیشتر به پایگاه رسمی وزارت تعاون،کار و رفاه اجتماعی به نشانی www.mcls.gov.ir مراجعه کنند.     
منبع:خبرگزاری مهر