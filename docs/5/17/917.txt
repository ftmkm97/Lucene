وصول مطالبات دانشجویی با بیلبوردهای خیابانی
 «بخشودگی صد درصدی جرائم بدهکاران به صندوق رفاه دانشجویان وزارت علوم به مناسبت عید سعید غدیرخم و هفته دفاع مقدس» عبارتی است که این روزها روی برخی بیلبوردهای سطح شهر دیده می‌شود، روشی کم‌سابقه که برای وصول مطالبات صندوق رفاه دانشجویان از محل وام ‌های دانشجویی به شمار می‌رود. بخش اجتماعی تبیان   به گزارش تبیان به نقل از ایسنا، دکتر فرهادی وزیر علوم نیز در حاشیه مراسم آغاز سال تحصیلی جدید دانشگاه‌ها و مراکز آموزش عالی در دانشگاه ایلام از بخشودگی صد درصد جرائم دانش‌آموختگان بدهکار به صندوق رفاه دانشجویان با شرط پرداخت یکجای مابقی اقساط خبرداده بود.
همچنین سال گذشته نیز ذوالفقار یزدان مهر رئیس صندوق رفاه دانشجویان ازاجرای سیاست تشویقی بر اساس مصوبه هیات امنا خبر داده و گفته بود در راستای رعایت حال دانشجویان فارغ التحصیل به بدهکاران معوق از سال 53 تا 79 فرصتی داده شد تا بدهی خود را به صندوق تا تاریخ 31 شهریور 94 بپردازند که اگر بدهکاران تا این تاریخ با صندوق تسویه نکنند به ازای هر سال 12 درصد جریمه به بدهی آنها افزوده می‌شود.  رئیس صندوق رفاه دانشجویان به اقدامات این صندوق برای وصول بدهی اشاره کرد و گفت: از اقدامات صندوق رایزنی با بانک مرکزی است به این صورت که بدهکاران صندوق رفاه جزو بدهکاران بانک مرکزی محسوب می‌شوند و هر فردی که می‌خواهد از بانک مرکزی تسهیلات دریافت کند چنانچه به صندوق رفاه بدهکار باشد در صورتی که بدهی خود را تسویه نکند نمی‌تواند از تسهیلات بانک مرکزی برخوردار شود. در ادامه صندوق رفاه دانشجویان طرح بخشودگی صد در صدی جرائم دیرکرد باز پرداخت وام های دانشجویی را به مناسبت دهه فجر و فرا رسیدن سالروز پیروزی انقلاب اسلامی شامل حال دانش آموختگانی اعلام کرد&nbsp; که مدت زمان در نظر گرفته شده برای دانشجویان تا 22 بهمن ماه 1394بود و بنا به گفته رییس صندوق رفاه دانشجویان&nbsp; تعداد بدهکاران معوقه این صندوق 465 هزار و 168 نفر و به مبلغ 1620 میلیارد ریال تا آن زمان بود در حالی که در طرح بخشودگی 50 درصدی جرایم که در شهریور و مهر سال&nbsp; 94برگزار شد، حدود 497 هزار نفر شرکت کردند و مبلغ 640 میلیارد ریال از بدهی‌های معوق و جاری صندوق رفاه دانشجویان وصول شد.
ذوالفقار یزدان مهر همچنین در شهریورسال 95 از تخصیص 41 درصد اعتبارات در سال 95 خبر داد و گفت: در سال جاری ، 27 درصد اعتبارات عمومی رشد پیدا کرد و 37 میلیارد تومان وام شهریه با پیگیری وزیر علوم تخصیص وبا هم‌افزایی منابع داخلی حدود 198 میلیارد تومان وام شهریه با پیگیری وزیر علوم تخصیص داده شد ودرآمد اختصاصی صندوق رفاه دانشجویان با هم‌افزایی دانشگاه‌ها به مبلغ 320 میلیارد تومان افزایش یافت که امیدواریم به 400 میلیارد تومان برسد .     &nbsp;رئیس صندوق رفاه دانشجویان به اقدامات این صندوق برای وصول بدهی اشاره کرد و گفت: از اقدامات صندوق رایزنی با بانک مرکزی است به این صورت که بدهکاران صندوق رفاه جزو بدهکاران بانک مرکزی محسوب می‌شوند و هر فردی که می‌خواهد از بانک مرکزی تسهیلات دریافت کند چنانچه به صندوق رفاه بدهکار باشد در صورتی که بدهی خود را تسویه نکند نمی‌تواند از تسهیلات بانک مرکزی برخوردار شود.
در حالی که به گفته رییس صندوق رفاه دانشجویان تا شهریور سال95 ، 24میلیارد از 32 میلیارد تومان این پرونده‌های مالی وصول شده وصندوق رفاه دانشجویان برای وصول طلب خود از دانشجویان اقدامات زیادی انجام داده است، حال این سوال مطرح می شود که آیا نصب بیلبوردهای بعضا پرهزینه در سطح شهر که شاید تنها به چشم برخی بخشی از مخاطبان بیاید راهکار مناسبی است؟ چرا با وجود این همه وسایل ارتباط جمعی ،صندوق رفاه دانشجویان از بیلبوردهایی که علی رغم صرف هزینه مخاطبان کمتری را شامل می‌شود استفاده کرده؟مگر نه اینکه این صندوق با ماموریت حمایت از دانشجویان مستعد بی بضاعت بنا شده است،آیا اینگونه اطلاع رسانی با صرف هزینه هرچند اندک، درراستای اهداف این صندوق خواهد بود؟    
منبع:خبرگزاری ایسنا

 