«بر بال های کودکی» در ارسباران
 نمایشگاه "بر بال های کودکی" با آثار نقاشی و تصویرسازی استاد اکبر نیکان پور دوم مهرماه با حضور هنرمندان و مدیران هنری در فرهنگسرای ارسباران گشایش می یابد. بخش هنری تبیان   &nbsp;این نمایشگاه با 20 اثر نقاشی و تصویرسازی با موضوع محیط زیست تا 11 مهرماه از ساعت 14 تا 20 در گالری شماره 1 در معرض دید عموم قرار می گیرد. اکبر نیکان پور متولد سال 1335 دارای مدرک لیسانس هنرهای زیبا رشته نقاشی از دانشگاه تهران و کارشناسی ارشد نقاشی و مدرک درجه یک (دکتری هنر) از شورای عالی ارزشیابی هنرمندان کشور، کارشناسی ارشد دانشگاه هنر رشته تصویرسازی است. همچنین تدریس در دانشگاه های هنر، داوری چند جشنواره داخلی و بین المللی، عضویت افتخاری (موسسه توسعه هنر معاصر، انجمن تصویرگران و نقاشان ایران، موسسه پیشکسوتان هنرمند تهران)، اتمام چهار پروژه دیواری زیباسازی در شهر تهران، تصویرگری بیش از 20 سال در مطبوعات، تصویرسازی بیش از 80 کتاب کودک و نوجوان برای انتشارات کانون پرورش فکری و دریافت دیپلم تصویرسازی از این کانون، عنوان تصویرگر برجسته کشور از سوی خانه هنرمندان سال 1381، دریافت جوایز از (بی ینال جهانی لانیئون فرانسه سال 1392، بی ینال جهانی بولونیای ایتالیا طی سال های 1392 تا 1395) برخی از فعالیت های این هنرمند طی چند دهه فعالیت هنری محسوب می شود. علاقه مندان برای دیدن این نمایشگاه می توانند به فرهنگسرای ارسباران به نشانی خیابان شریعتی، سیدخندان، خیابان جلفا مراجعه کنند.    منبع:روابط عمومی فرهنگسرای ارسباران