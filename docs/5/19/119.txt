مراحل قانونی مدل جدید قراردادهای نفتی نهایی شد
 غلامرضا منوچهری در حاشیه نشست خبری قراردادهای جدید نفتی افزود : دیدگاه های مختلفی در یک سال اخیر در این باره مطرح و تلاش شده آن بخش از دیدگاه ها که قابل اجرا و در راستای منافع ملی است اعمال شود . &nbsp;بخش اقتصاد تبیان  &nbsp;    غلامرضا منوچهری در حاشیه نشست خبری قراردادهای جدید نفتی افزود : دیدگاه های مختلفی در یک سال اخیر در این باره مطرح و تلاش شده آن بخش از دیدگاه ها که قابل اجرا و در راستای منافع ملی است اعمال شود .&nbsp; &nbsp; وی گفت : در مجلس شورای اسلامی هم در هیئت تخصصی و در شورای عالی امنیت ملی هم بخش هایی از آن بررسی شد و اتحاد و همبستگی خوبی برای اجرای این قراردادها وجود دارد.&nbsp; &nbsp; منوچهری افزود: البته این قراردادها اتفاق مهم و عجیبی نیست بلکه همان قراردادهای بیع متقابل قبلی بوده و تنها تفاوت اساسی این است که در قرارداد بیع متقابل، سرمایه گذار داخلی و خارجی بر اساس ظرفیت تولیدی که ایجاد می کرد در دوره کوتاهی اصل و فرع و سود قرارداد را دریافت می کرد اما در این قرارداد که مسئله حجم تولید در طول زمان مطرح است میزان بازگشت سود را به تولید در درازمدت در مخزن ارتباط دادیم.&nbsp; &nbsp; وی اضافه کرد: فقط ظرفیت مخزن در لحظه تحویل کفایت نمی کند بلکه باید در مخزن به نوعی حضور داشته باشد و در طول اجرای قرارداد که از لحظه شروع عملیات اجرایی محاسبه می شود و به طور نمونه 20 سال است باید آن حجم تولید را به ما تحویل دهد.&nbsp; &nbsp; منوچهری گفت: این قرارداد برای میادین قدیمی و در حال بهره برداری ما به ویژه میادین نفت سنگین و میادینی که بازیافت اولیه آنها پایین و به طور نمونه 5 درصد است اما باید به بازیافت تا 40 درصد برسیم که عمده مخازن ما را تشکیل می دهد؛ طراحی شده است.&nbsp; &nbsp; وی افزود: هنوز قراردادی با هیچ شرکت بین المللی منعقد نشده است فقط با شرکت پرشیا که شرکتی ایرانی است قرارداد مقدماتی و تفاهم گونه یا HOA امضا کردیم برای دو میدان در جنوب، و در هفته آینده شاید یک تا دو قرارداد دیگر را خارج از مناقصه HOA امضا کنیم.&nbsp; &nbsp; منوچهری گفت : اساس کار بر اساس مناقصه است 11 شرکت ایرانی بعد از یک زمان طولانی احراز هویت شدند تا شریک شرکت های بین المللی یا به عنوان شریک اصلی عمل کننده ، خود محور کار باشند ضمن اینکه آگهی بین المللی دادیم که شرکت های معتبر بین المللی بر اساس فرمت تفصیلی که شرکت نفت ارائه می کند بیایند احراز صلاحیت شوند و بعد از ان می توانند در مناقصات آینده شرکت کنند.&nbsp; &nbsp; وی اظهار داشت : از طرف هیأت های اروپایی و آسیایی پیشنهادهای زیادی برای حضور در طرح های نفتی ایران داشتیم که با بعضی از آنها تفاهم نامه مطالعاتی امضا شده است و بسیاری از اینها مایلند روی میدان خاصی مطالعه خود را تکمیل و پیشنهاد خود را ارائه کنند ، فرصتی ساختیم که پیشنهاد شرکت های معتبر خارجی را روی میادین موجود دریافت کنیم و سپس این پیشنهادها را در فضایی رقابتی قرار دهیم و بتوانیم بر اساس این پیشنهادها مناقصه برگزار کنیم ، از جمله شرکت هایی که تاکنون آمدند شامل شرکت های روسی، چینی، مالزیایی، ژاپنی، کره ای و اروپایی هستند.&nbsp; &nbsp; معاون امور توسعه شرکت ملی نفت ایران گفت : طرح ها با توجه به میزان سرمایه گذاری و درجه تخصص و توان فنی از طرف شرکت نفت تقسیم بندی می شود و طرح هایی که پیچیده تر و سرمایه گذاری آنها سنگین تر است کنسرسیم های خارجی - ایرانی که برای آن طرح قابلیت دارند برای آن طرح خاص احراز صلاحیت می شوند. از این رو هر طرح بسته به ابعاد و حجم آن فهرست کوتاهی خواهد داشت که در مناقصه شرکت خواهد کرد.&nbsp; &nbsp; وی افزود: شرکتی که می خواهد در توسعه طرح شرکت کند بر اساس بررسی های اقتصادی، فنی و امکان سنجی، میدان مورد نظر را انتخاب می کند اما ما برای میدان خاص مانند آزادگان جنوبی بررسی می کنیم و مطمئن شویم چه شرکت هایی در این نوع مخازن نفت سنگین و کربناتی شبیه ایران کار کرده اند و چقدر توانسته اند درجه بازیافت را افزایش دهند و خود و به اتفاق شرکای ایرانی شان چقدر توان سرمایه گذاری دارند.&nbsp; &nbsp; منوچهری گفت : ویژگی طرح های نفتی برخلاف دیگر طرح ها این است که شرکت های بین المللی خود پول می آورند و قرار نیست از خدمات بانکی بین المللی استفاده کنند ، بلکه خود منابع مالی دارند و از ما یعنی دولت، شرکت نفت و بانک مرکزی هم تضمینی نمی خواهند ، طبق قرارداد باید از محل تولیدات مخزن پول خود را برداشت کنند.&nbsp; &nbsp; وی اظهار داشت : به نظر می رسد اگر شرکت های عمده بیایند و وارد مرحله قرارداد شویم آنها مسیر انتقال پول به ایران را هم فکر کردند و حتما طرح بدون مشکل اجرا خواهد شد.&nbsp; &nbsp; منوچهری گفت : برای شرکت های ایرانی هم جدا از منابع بانکی بین المللی، از صندوق توسعه ملی و بانک های داخلی هم پیش بینی تامین مالی شده است تا بتوانند در طرح هایی که جذابیت دارد مشارکت کنند.    &nbsp; &nbsp; 
منبع:فرهنگ نیوز