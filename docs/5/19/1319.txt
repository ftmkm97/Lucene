تاریخ معرفی برنده نوبل ادبیات
 سیزدهم اکتبر به عنوان تاریخ معرفی برنده جایزه نوبل ادبیات 2016 اعلام شد. بخش ادبیات تبیان &nbsp;   &nbsp; &nbsp;آکادمی سوئدی جایزه نوبل اعلام کرد امسال برنده نوبل ادبیات روز 13 اکتبر (پنج شنبه 22 مهرماه) یعنی یک هفته دیرتر نسبت به سال گذشته، معرفی خواهد شد. به طور معمول نام برنده جایزه نوبل ادبیات در همان هفته ای که برندگان دیگر جوایز نوبل معرفی می شوند، اعلام می شود، اما امسال برنامه ریزی آکادمی نوبل باعث به تأخیر افتادن این رویداد شده است. «پر واستبرگ» یکی از اعضای آکادمی نوبل در گفت وگو با «آسوشیتدپرس» گفت: اعضای آکادمی همیشه چهار پنج شنبه پیاپی را در فصل پاییز برای بررسی کاندیداهای نوبل به بحث می نشینند، که اولین آن ها در ماه سپتامبر است. امسال این روز به 22 سپتامبر افتاد، یعنی دیرتر از هر سال و این به معنای این است که چهارمین و آخرین جلسه ما، 13 اکتبر خواهد بود. جایزه ادبیات معمولا آخرین بخش جوایز نوبل است که برنده اش مشخص می شود. اولین جایزه، نوبل پزشکی است که امروز (دوشنبه) برنده اش را شناخته و پس از آن برندگان فیزیک و شیمی در روزهای سه شنبه و چهارشنبه معرفی می شوند. جایزه صلح نوبل نیز روز جمعه برنده اش را معرفی می کند. جایزه یادبود نوبل در علم اقتصاد که در سال 1968 به دیگر جوایز این آکادمی اضافه شد هم روز دهم اکتبر برنده اش را معرفی می کند. به هر یک از برندگان جوایز نوبل هشت میلیون کرون سوئدی (برابر 930 هزار دلار) اعطا خواهد شد. سال گذشته «سوتلانا الکسی یویچ» نویسنده بلاروسی موفق شد جایزه نوبل ادبیات را از آن خود کند.    منبع: ایسنا
