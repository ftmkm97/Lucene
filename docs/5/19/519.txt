جزئیات جدید از تحصیل «فریدون»
 رئیس کمیسیون آموزش و تحقیقات مجلس شورای اسلامی از 3 ابهام در نامه وزیر علوم درباره تحصیل توصیه ای برادر و دستیار ویژه رئیس جمهور خبر داد. بخش سیاست تبیان   محمد مهدی زاهدی رئیس کمیسیون آموزش و تحقیقات مجلس شورای اسلامی درباره تحصیل توصیه ای حسین فریدون برادر و دستیار ویژه رئیس جمهور، اظهار کرد: هیئت رئیسه کمیسیون آموزش درباره تحصیل برادر رئیس جمهور نامه ای به وزیر علوم ارسال کرده است. وی ادامه داد: وزیر علوم در پاسخ به نامه هیئت رئیسه کمیسیون آموزش نامه ای به این کمیسیون ارسال کرد. رئیس کمیسیون آموزش و تحقیقات مجلس با بیان اینکه در نامه وزیر علوم 3 ابهام وجود دارد، تصریح کرد: با توجه به ابهامات موجود در نامه وزیر علوم اعضای هیئت رئیسه کمیسیون مجدداً نامه ای به وزیر ارسال کردند. زاهدی تأکید کرد: البته تاکنون پس از سپری شدن 2 هفته از ارسال نامه پاسخی از سوی وزیر به کمیسیون واصل نشده است.     منبع : خبرگزاری تسنیم  