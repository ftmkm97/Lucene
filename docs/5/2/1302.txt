کمیته مرکزی حزب توده شترگاوپلنگ بود
 اردشیر (آرداشس) آوانسیان عضو فعال حزب کمونیست ایران و از اعضای گروه معروف 53 نفر بود. وی که در هنگام تشکیل حزب توده ایران در زندان یزد به سر می برد، مدتی پس از آزادی رفقایش در تهران، از زندان آزاد شد و در فاصله کوتاهی پس از تشکیل این حزب در دهم مهرماه 1320، به آن پیوست. آنچه در پی می خوانید برشی از کتاب خاطرات او و روایتی است از نخستین روزهای تشکیل حزب توده، چگونگی عضوگیری، اختلافش با اعضا، فعالیت های کمیته مرکزی، تماس با کمینترن، تشکیل اتحادیه کارگری و... بخش تاریخ ایران و جهان تبیان   خاطرات اردشیر آوانسیان از شکل گیری حزب توده  مراحل اولیه تشکیل و سازمان یک حزب اهمیت خاصی در برداشته و در تحول و توسعه آینده آن بسیار موثر است. من هم به نوب&nbsp;&nbsp; خود توجه زیادی به آینده و رشد حزب داشتم ولی همان طور&nbsp; که گفته شد ما مدتی بعد از آزاد شدن رفقای تهران آزاد شدیم، هفت نوامبر را به خاطر دارم چون در شهر یزد جشن گرفتیم و من توانستم در آن روز خود را به تهران برسانم. شاید رفقای تهران یک ماهی و شاید چهل&nbsp;&nbsp;&nbsp; پنجاه روز زود تر از ما آزاد شده بودند. طبیعی است وقتی ما وارد شدیم حدود پانزده یا بیست روز بود که سازمان حزب تشکیل و مشغول کار شده بود.  اینکه نام حزب را عوض کرده بودند و به جای حزب کمونیست، حزب توده ایران نام نهاده بودند مرا زیاد ناراحت نکرد. این نام از کجا آمده بود کسی درست نمی داند من هم یادم نیست تا آنجایی که به یاد دارم فکر اصلی آن بود که نام کمونیست روی حزب گذاشته نشود. به هرحال خواه ناخواه این نام به روی حزب گذاشته شده بود و من هم نظرم بر آن بود که در آن روز ها برای اینکه توده های وسیع تری را دور خود جمع کنیم بهتر آن بود که نام حزب را کمونیست نگذاریم؛ لذا نام جدید، مرا ناراحت نمی کرد و مخالفتی با آن نداشتم؛ اما برژس وقتی به سازمان حزب نظر انداختم و مخصوصاً وقتی کمیته مرکزی آن روزی را بررسی کردم حقیقتاً شاخ درآوردم و این موضوع در پلنوم چهارم از طرف برخی ها مطرح شد. از آن جمله ایرج گفت که پس از اینکه اردشیر وارد تهران شد از سازمان حزبی خیلی ناراضی و می گفته که این حزب، حزب کمونیست نیست و از این قبیل چیز ها. برای من روشن شد که وضع کمیته مرکزی نه&nbsp; تنها رضایت بخش نیست، بلکه اگر چنین مرکزی داشته باشیم این حزب کارش به جایی نخواهد رسید. من این موضوع را با رفقا آشکارا مطرح کردم و راه چاره ای هم برای آن می اندیشیدم. معلوم شد ابتکار چنین کمیته مرکزی با ایرج اسکندری بوده است. روستا هم که شخصیتی نداشت هرچه ایرج گفته او نیز قبول کرده بود. من ابتدا فکر می کردم چون ایرج تجربیات حزبی اش کم است دست به چنین کاری زده است. بعد معلوم شد که عیب کار فقط این نیست، بلکه علت دومی هم داشته که به مراتب مهم تر بوده است. علت هم همانا شیوه و نحوه برخورد او بوده با این نوع مسائل سازمانی و ایدئولوژی که با دید ما ها فرق دارد. در هر صورت از ساعت و روز اول ورود، شروع به مطالعه دقیق وضع کرده و از&nbsp;&nbsp; همان روزهای اول نگرانی خود را ابراز نمودم. من نه فقط این موضوع را با رهبران در میان گذاردم (اینان آن روز عبارت بودند از روستا، ایرج، رادمنش، بهرامی) بلکه با کامبخش هم با اینکه در رهبری نبود مشورت کردم. در درجه اول موضوع را به طور جدی با کادرهای حزب مطرح ساختم و باید این را بگویم که این کادر ها که کمونیست بودند چه در خارج و چه در زندان بیشتر با من همکاری کرده بودند که من می توانم اسامی خیلی از آن ها را در اینجا بیاورم: فرجامی، بقراطی، ضیا الموتی، طبری، قریشی، متقی، خامه ای، الموتی ها، داداش تقی زاده، چشم آذر، داوود گورکیان، سروریان ها، اغرازی و ده ها کادرهای دیگر تهران و ولایات. در عمل ما با این کادر ها هم فکر، هم زبان و همکار شدیم، تصمیم گرفتیم که حزب را تقویت کرده و به تدریج کار ها را به راه انداخته و نهضت کمونیستی را تقویت کنیم. با اینکه من در کمیته مرکزی نبودم ولی عملاً با کادر ها دور هم جمع شده و بیشتر ابتکار از طرف من به کار می رفت و به هر کاری دست زدیم موفقیت به دست آوردیم. این را هم باید گفت که حتی برخی از آن ها کم کم به تز ما نزدیک شده و همکاری می کردند که روستا، بهرامی و نورالدین الموتی(2) از آن جمله بودند. ایرج، دکتر یزدی و رادمنش(3) با هم بودند و به طبع عده ای از کادر ها هم دنبال آن ها می رفتند. این را هم نباید ناگفته بگذارم که ما کم کم گروه های درسی مارکسیستی مخفی دایر کردیم و هدف از این گروه های درسی آن بود که تئوری مارکسیستی را رواج بدهیم. این گروه های درسی در تهران و تبریز دایر شد. مثلاً یاد دارم ضیا الموتی یک گروه درسی داشت و اغرازی گروهی دیگر، عده ای از کارگران دخانیات گروه مخصوص خود و هم&nbsp;&nbsp; گروه ها برای تقویت روحیه کمونیستی بود. آن روز ها این موضوع را رسماً مطرح نکرده بودیم. تمام نگرانی چند علت داشت: 1&nbsp;&nbsp; سیاست همکاری با فاتح 2&nbsp;&nbsp; داشتن کمیته مرکزی که نیمی کمونیست و نیمی دارای ایدئولوژی بورژوایی بودند. 3&nbsp;&nbsp; زمزمه همکاری دربار&nbsp;&nbsp; ورود به دولت. بایستی این را هم گفت که بعد ها روشنفکرهای زیادی وارد حزب ما شدند که این رویه ما را می پسندیدند. دیگر خود کارگران بودند که وارد اتحادیه شده با ما همکاری می کردند. در واقع ما کمونیست ها جریانی در حزب و خارج حزب به وجود آورده بودیم که روح کمونیستی داشت و تمام این کار ها طوری عمل می شد که در کنفرانس شکل سازمانی پیدا کند و ما یک مرکز حسابی داشته باشیم که بتوانیم سیاست داخلی و خارجی خود را به طور صحیح تنظیم کنیم. اجرای این برنامه طول کشید. از یک طرف ما مشغول جمع آوری افراد و از طرف دیگر مشغول تقویت ایده های کمونیستی بودیم. آن روز ها من برای گرفتن کارت عضویت حزبی عجله هم نداشتم و یک کمی به من سخت می آمد که کارت عضویت من از طرف کمیته ای داده شود که در آن عباس میرزا و یزدی و امثال این قبیل عضو باشند؛ اما کار انقلابی تعطیل بردار نبود. ما تحمل کردیم و توانستیم با یک هدف مشترک شب و روز کار کرده نیرو ها را جمع آوری و سازمان دهیم، کمونیسم را تقویت کنیم، همه آن ها را در یکجا یعنی در حزب و دور و بر حزب توده جمع آوری کنیم. همین طور هم شد. آغاز کار در شرایط دشوار در بین این رهبران در اوایل کار، روستا و من عمدتاً به کارهای توده ای و سازماندهی کارگران در اتحادیه ها مشغول بودیم. شب و روز برای سازماندهی توده ها و تشکیل اتحادیه های کارگری فعالیت می کردیم. برای معاش بخور و نمیر از سوی حزب حقوق ماهانه معادل بیست تومان برای ما معین شد؛ ولی هیچ&nbsp; وقت امکان نداشتند این بیست تومان را به ما بدهند. گاهی پنج تومان گاهی هفت تومان به دست ما پول می دادند و ما اصلاً در این&nbsp; باره فکر نمی کردیم. خوب به خاطر دارم ماه های اول دائماً در دوندگی بودیم، شد که پول اتوبوس را نداشتیم. (یعنی ده شاهی نداشتیم که بلیت اتوبوس را بخریم.) مجبور می شدیم از مرکز شهر تا راه آهن را پیاده برویم. مثلاً من به خاطر دارم که ما ابراهیم محضری را که از اعضای حزب کمونیست بود در کارخانه مس شهرری پیدا کردیم، پرویز نامی را که در راه آهن کار می کرد پیدا کردیم. در هر صورت ما دو نفر شده بودیم مرکز و مرجع کار، هر کس علاقه داشت ما دو نفر را پیدا و کار و تکلیفش را روشن کند. البته رفقایی مانند ایرج و رادمنش و امثال آن ها در محیط خود فعالیت می کردند؛ ولی آن ها با کارگر ها یا دهقانان و حتی جوانان کاری نداشتند. بعد ها یعنی مدتی گذشت که آن ها نیز به صورتی تماس هایی با سازمان های کارگری پیدا کردند. درست در خاطر دارم که روزی ایرج نزد من آمده و به طور جدی گفت، اردشیر من می دانم وضع مالی تو خیلی بد است، می خواستم به تو مقداری پول قرض بدهم. حقیقتاً ایرج از صمیم قلب می خواست به من کمک کرده باشد و بعد ها من این پول را به او پس بدهم. حتماً به او اطلاع داده بودند که من آهی در بساط نداشتم. من جداً پیشنهاد او را رد کردم نه اینکه او را رفیق حساب نمی کردم، برژس از محبت او خوشم آمد و دیدم که صمیمانه در فکر رفیق خودش است؛ اما رد کردم به علت دیگری، اولاً ناراحت بودم از اینکه رفیقی زحمت کشیده و پولی برایم تهیه کند، ثانیاً فکر می کردم که انقلابی بایستی همین وضع را داشته باشد، اگر چنین نباشد که انقلابی نیست. باید گفت آن وقت ها ما زیاد خشک قضاوت می کردیم. بیچاره ایرج متأثر شد، حتی دیدم اشک از چشم هایش سرازیر شد. در هفته های اول که زیاد دوندگی می کردم معلوم شد که ضعیف و ناتوان هم هستم. پاهای من ورم کردند و قادر به راه رفتن نبودم. دکتر بهرامی آمد معاینه کرد و دستور داد که حتی هنگام نشستن باید پا هایم را روی صندلی بگذارم و گفت چند مدتی نباید راه بروم. چند صباحی در خانه «زندانی» شدم و ملاقات ها را با رفقا در خانه انجام می دادم. بهرامی دستور داد غذاهای مقوی بخورم. من البته در مقابل حرف او تبسمی کرده ولی در دلم به ریشش می خندیدم. بایستی این را هم بگویم که یازده سال تمام (دفعه دوم) در زندان بودم و در آنجا به کم خوری عادت کرده بودم. وقتی جایی غذا می خوردیم همه می گفتند که یک طفل بیشتر از من می خورد. بلی در اوایل من قادر نبودم غذای معمولی بخورم کم کم غذا خوردن من عادی شد. آن روز ها مدت مدیدی روستا و من صبح زود از خانه بیرون آمده به اینجا و آنجا سرکشی می کردیم، کار ما پیدا کردن آدرس های تازه رفقا و وارد کردن آن ها در حزب یا اتحادیه بود. ما دو نفر بدین ترتیب شب و روز در گردش بودیم. در این مدت ما دو نفر دائماً در فعالیت بوده و پایه حزب را می گذاشتیم که خود کار پرارزشی بود. در عین حال من از این همکاری با روستا درس دیگری هم گرفتم. گرچه من او را تا اندازه ای شناخته بودم. وقتی می گویم تا اندازه ای برای آن است که انسان اگر می خواهد کسی را خوب بشناسد باید با او تمام مراحل سختی را بگذراند تا بداند وی چند مرده حلاج است. تجربه به من آموخته است که برای یک فرد کمونیست، مبارزه همیشه موجود است و این مبارزه اساس کار و زندگی است. این مبارزه همه جا مشکلاتی در بر دارد و این مشکلات را من پل صراط نام می نهم. انسان باید از تمام این پل صراط ها بگذرد و اگر گذشت و ناله نکرد، مردانه مقاومت کرد، ظرفیت به خرج داد و خوب از آب درآمد، پس آن&nbsp; وقت است که می شود گفت که او امتحان خود را داده است. این پل صراط ها عبارت اند از: گرسنگی، قحطی، مبارزه در زندان، در انقلاب و ضد انقلاب، در دوران جنگ و همچنین روش زندگی در مهاجرت. روستا را طی&nbsp;&nbsp; همان ماه های اول بهتر شناختم. مثلاً صبح زود قرار بود برویم نزد رفیقی یا به محلی، یا کسانی را ملاقات کنیم، یا جلسه ای در محلی داشته باشیم، یا در محلی سخنرانی بکنیم، این روستا کارش نامنظم و بی سر و ته بود. مثلاً بایستی با هم حرکت کنیم به سمت جایی، او می گفت من فعلاً باید یک تلفن بکنم، یا دختری از همسایگان آمده بود نزد من و خواهش کرده که قالی خانه آن ها را نزد سمساری گرو بگذاریم، پس باید بروم در فکر قالی او باشم. بعد نیم ساعت دیگر می گفت دیروز یک بهایی مرا دید و با من آشنا شد. مرا دعوت کرد به خانه اش رفته و توت بخوریم. بیا اول برویم توت بخوریم، بعد می رویم کار خود را انجام می دهیم. از آن طرف مثلاً سرباز شوروی را برای ملاقات به کلوپ حزب دعوت می کرد و به این وسیله دست دشمن مدرک می داد. این قبیل کارهای شلوغ روستا مرا خسته و درمانده کرده بود. با او که جایی می رفتم، از اینکه دائماً داد بزنم که روستا بیا برویم، چه جای توت خوردن است، چه موقع رفتن به سمساری است، دیگر خسته می شدم. هرچه من می گفتم در او اثر نمی کرد. درست است که من جلوی این کار ها را تا اندازه ای می گرفتم ولی هر روز کار دیگری برای ما می تراشید. من این نمونه هایی که آورده ام همه اش مربوط به روش و مشی زندگی است و در من اثر شدیدی کرده که تا به حال آن را فراموش نکرده ام. ای کاش فقط همین بود. در معاشرت فهمیدم که او آدم منطقی و جدی نیست. این را بعد ها خیلی ها فهمیدند. بعد ها بهتر فهمیدیم که روستا در سیاست چگونه آدمی بود. خلاصه اینکه آدمی بود نامنظم، کم عقل، احمق، هپلی، غیردقیق، زن باز، تا بخواهی پرخور و بی فرهنگ که بعد ها ریاست طلبی و تملق پرستی نیز به آن ها افزوده شد و به تخریب حزب منتهی گردید. ارزیابی از موسسان حزب توده سازمان حزب توده از یک عده پانزده یا شانزده نفری (من دقیقاً حالا یادم نیست ولی آن روز ها تمام جزئیات را به من گفته بودند) تشکیل یافته و شاید تا بیست نفر هم می رسیده است. یک کمیته ایالتی برای تهران مرکب از پانزده نفر انتخاب کردند که در آن به استثنای چند نفری همه به خودشان رأی دادند. این کمیته ایالتی می بایستی به جای کمیته مرکزی کار می کرد. در آن شرایط غیر از این راه دیگری نداشتند. این عده عبارت بودند از: 1&nbsp;&nbsp; روستا 2&nbsp;&nbsp; رادمنش 3&nbsp;&nbsp; ایرج اسکندری 4&nbsp;&nbsp; سلیمان اسکندری 5&nbsp;&nbsp; عباس اسکندری 6&nbsp;&nbsp; دکتر بهرامی 7&nbsp;&nbsp; ابوالقاسم موسوی 8&nbsp;&nbsp; دکتر یزدی 9&nbsp;&nbsp; محمد یزدی و 10&nbsp;&nbsp; میرجعفر پیشه وری. نام بقیه افراد را خوب به خاطر ندارم. شاید اشخاص زیر بودند: 1&nbsp;&nbsp; سرتیپ زاده علی اصغر 2&nbsp;&nbsp; بزرگ علوی 3&nbsp;&nbsp; دکتر شفیعی گیلانی 4&nbsp;&nbsp; شاید ابوالقاسم اسدی هم بود. ترکیب کمیته شتر گاو و پلنگ بود. از قراری که می گفتند در&nbsp;&nbsp; همان روز ها عبدالقدیر آزاد هم خودش را به رفقا چسبانده و کم مانده بود به عضویت کمیته انتخاب شود؛ ولی گویا او شرطی می گذارد که او را وزیر کنند ولی رفقا تن به این پیشنهاد نمی دهند، او هم از ما ها دور می شود. حالا شرط او دقیقاً چه بوده مهم نیست ولی اصل مطلب در آن است که رفقا اصلاً از موضوع پرت بودند و نمی دانستند کی چه کاره است. مثلاً عبدالقدیر آزاد در زندان اول با ما همکاری می کرد ولی بعد دشمن خونین ما شد. او در زندان تبلیغات ضد شوروی و ضد کمونیستی می کرد و با ما ها در نبرد بود. اما نه روستا و نه ایرج به این موضوعات اصلاً توجهی نداشتند. در جلسه اول تا آنجایی که خوب یادم هست عده ای دیگر هم شرکت داشتند از آن جمله احمد اسپهانی و چشم آذر. شاید در آن روز ها همین نونه گرانی، داوود گورکیان هم در این جلسه اشتراک کرده باشد اما به خاطرم نمانده است. معلوم نیست این رفقا چه حزبی می خواستند تشکیل دهند. از وضع چنین برمی آمد که آن ها خواسته بودند حزب دوجناحی به وجود بیاورند، یعنی هم حزب مارکسیست ها و هم حزب ملیون باشد. پس می شود چنین نتیجه گرفت که اولاً کمیته مرکزی حزب عبارت از دو گروه بوده است یکی گروه مارکسیستی و دیگری گروه ملی؛ اما چه ملی که کسی از آن سر در نمی آورد. دوم اینکه آن ها به طور مخفی خارج از حزب توده، مرکز کمونیستی به وجود آورده بودند که این مرکز بایستی هم کمیته مرکزی و هم حزب را اداره کند. اعضای این مرکز عبارت بوده اند از رفقا: روستا، رادمنش، ایرج، بهرامی، دکتر یزدی و من که غیاباً در این مرکز انتخاب کرده بودند. کامبخش مسلماً در این مرکز انتخاب نشده بود، الموتی هم در این مرکز نبود، میرجعفر پیشه وری را هم عضو مرکز کمونیستی نکرده بودند. کمیته مرکزی حزب توده آن روزی ما شتر گاو و پلنگ عجیبی بود. عباس میرزا کسی بود حقه باز، وزیرمآب، شارلاتان و اصلاً آدم اجتماعی نبود. ایرج او را یعنی «دایی جانش» را در کمیته مرکزی قالب کرده بود. در صورتی که عباس اسکندری آدمی نبود که عضو حزب دموکراتی باشد تا چه رسد به حزب مارکسیستی. دکتر یزدی که داستانش خواهد آمد اصلاً مرد حزبی نبود و عضویت هیچ حزبی را نداشته تا چه رسد به حزب مارکسیستی. ناگهان این آدم نه فقط عضو کمیته مرکزی حزب توده، بلکه عضو مرکز کمونیستی هم شده بود. این دیگر&nbsp;&nbsp; نهایت هرج و مرج و آشفتگی بوده است. این کار در اثر دوستی ایرج با او بوده که بدون تعقل دوست خود دکتر یزدی را وارد کمیته مرکزی کرده بود؛ اما روستا احمقانه این نوع پیشنهادات ایرج را قبول می کرد. حالا چون دکتر یزدی وارد شده، پس او حق دارد «سگ و گربه» خانه خودش را نیز وارد حزب و حتی کمیته مرکزی بکند. محمد یزدی را نیز وارد حزب و کمیته مرکزی حزب توده کرده بودند. باز خدا پدرشان را بیامرزد که او را عضو مرکز کمونیستی نکرده بودند. این محمد یزدی که من هیچ وقت با او تماسی نداشته ام بعد از تحقیقات معلوم شد کارمند معمولی یکی از ادارات دولتی و آدم دزدی بوده و همچون کسی را آورده و عضو کمیته مرکزی کرده بودند. دیگر معلوم است که عاقبت چنین حزب یا رهبری به کجا خواهد انجامید. ابوالقاسم موسوی که آدم بسیار بیچاره و ساده ای بود و همه او را مسخره می کردند وارد کمیته مرکزی کرده بودند. او مرد بدی نبود ولی عقل درست حسابی نداشت و آدم بی دست و پایی بود در چهار، پنج حزب یا گروه در آن واحد عضو کمیته مرکزی شده بود، چون خود را پدر انقلاب نیز می دانست. این&nbsp;&nbsp; همان کسی بود که با عده ای می خواست رضاشاه را بکشد و رئیس جمهور بشود و کارش چنان احمقانه بود که خود رضاشاه نیز او را شناخته و ازاین رو دست به ترکیبش نزده بود. اگر او و کار هایش جنبه جدی تری داشت جداً اعدامش کرده بودند. در زندان ما او را خوب شناخته بودیم؛ ولی نمی دانم چرا ایرج او را خوب نشناخته بود، اما توی این ها سلیمان میرزا با اینکه کمونیست هم نبود در آن شرایط ضرر نداشت در حزب ما باشد. معتقدم ما از او استفاده کافی نکردیم و به موقع او را وارد کار ها ننمودیم. اما روستا می گفت که سلیمان میرزا در بدو امر حاضر نبوده وارد این حزب بشود. بعد گویا رفقا زیاد کوشش به خرج داده و او را راضی می کنند وارد حزب بشود. در رابطه با رادمنش، روستا کراراً به من گفته بود که او به هیچ وجه حاضر نبود که وارد حزب بشود. او اصلاً مدت ها بود که از ما ها دور شده بود (از سال 1928). روستا می گفت بار ها رفتم نزدش و به او این طور حالی کردم که اگر فردا فاشیست های آلمان بیایند به ایران و تو در مسجد نماز هم بخوانی آن ها تو را نیز زندانی خواهند کرد و معلوم نیست با تو چه معامله ای بکنند. بعد از گفت وگوی زیاد او حاضر شد وارد حزب ما بشود. من که وارد تهران شدم رفقا فوری جلس&nbsp;&nbsp; مرکز مخفی کمونیستی را دعوت کردند و مسائل را آنجا مطرح کردند. این جلسه تشکیل می شد و مسائل را بدواً در آنجا حل و فصل نموده بعد در کمیته مرکزی حزب توده مطرح می کردند. مثل اینکه همکاری تا حدودی در این مرکز عملی بود؛ ولی در خیلی از مسائل اختلاف داشتیم که بعد خواهد آمد. البته اختلافات، اصولی بود و میان ما کینه و دشمنی و از این قبیل چیز ها دیده نمی شد. چگونگی ارتباط با کمینترن ذکر این نکته را هم فراموش نکنم، همین که من وارد تهران شدم روستا و سایر رفقا تصمیمی را که به اتفاق آرا در غیاب من گرفته بودند به من اطلاع دادند. گفتند که تو اردشیر باید بروی به مسکو و با کمینترن تماس بگیری تا تکلیف خودمان را بدانیم. یعنی کمیته مخفی لزوم همکاری نزدیک با کمینترن را لازم می دانست و غیر این هم معنی نداشت. بعد از چندی از کمینترن نامه ای رسید «نامه دیمیتریف»؛ این نامه به امضای رئیس کمینترن&nbsp;&nbsp;&nbsp; گئورگی دیمیتریف&nbsp;&nbsp;&nbsp; بود. نامه در واقع پاسخ به نام&nbsp;&nbsp; کمیته مخفی کمونیستی ما بود. این نامه به عنوان من بود. این نامه را دادند من بخوانم و زیر آن را امضا کنم. اتفاقاً هنگام خواندن این نامه روستا با من بود من نامه را دوباره خواندم و دادم روستا نیز بخواند. در زیر آن به روسی تقریباً این طور نوشتم: «نامه خوانده شد و به مثابه رهنمود قبول است.» متن نامه را کاملاً در خاطر ندارم ولی چنین شروع شده بود که رفقا پیشنهاد کرده اند شما مسافرتی به مسکو بنمایید و با کمینترن تماس بگیرید، ولی در شرایط فعلی این کار مناسب نیست. دشمن از مسافرت شما استفاده نموده و به نهضت ضرر خواهد رساند، اما درباره تاکتیک و کار ما چهار شعار اصلی که در نامه قید شده بود، به نظرم مانده است نوشته بود: 1&nbsp;&nbsp; همه نیرو ها علیه فاشیسم، 2&nbsp;&nbsp; دفاع از زحمتکشان و متشکل نمودن آن ها، 3&nbsp;&nbsp; مبارزه برای دموکراسی در ایران، 4&nbsp;&nbsp; دفاع از شوروی و عمومیت دادن به وجهه و محبوبیت شوروی در ایران. این، آن چهار اصلی بود که در نامه نوشته بود. آن روز من رئوس مسائل را یادداشت کردم تا اگر لازم شد به رفقا بگویم. من بعداً متن و محتوای نامه را به اطلاع سایر اعضای کمیته مخفی کمونیستی رساندم. علت اینکه من خطاب نامه بودم احتمالاً بدان جهت بود که خود کلکتیو ایده اصلی را داده بود به این معنی که آن ها مرا معرفی نموده و خواسته بودند که من به مسکو برای ارتباطات بروم. در آن روز ها همگی فکر می کردند من مناسبترین فرد سابقه دار هستم که می توانم با کمینترن تماس بگیرم. من در سابق عضو کمیته مرکزی حزب کمونیست بودم، به علاوه در ارتباطات با کمینترن نیز سابقه داشتم. اصل مطلب محتوای نامه بود که ما می کوشیدیم در عمل چهار شعار را پایه کار قرار دهیم. این نامه شاید پس از چند ماه بعد از آزادی از زندان به ما رسید. ما در روزهای اول هم این چهار اصل را مراعات می کردیم یعنی زندگی، این مطالب را در مقابل ما قرار داده بود؛ بنابراین در اصل این نامه چیز تازه ای در برابر ما نگذاشت، یعنی مطلبی مطرح نکرد که برای ما تازگی داشته باشد. اما چرا رفقای حزب به خصوص کمیته مرکزی در بدو امر از لحاظ ایدئولوژی ناجور بودند، در صورتی که رده های پایین حزب تا حدودی درست بود، یعنی اکثراً کمونیست بودند. به نظر من رفقا یک چیز را صحیح درک نکرده بودند و آن این بود که کمونیست ها بایستی با افراد مترقی دیگر یعنی با ملیون نیز همکاری کنند؛ ولی این همکاری می بایست در خارج از حزب انجام می گرفت نه در خود حزب، یعنی در اتحادیه کارگران و در سایر سازمان های دموکراتیک. در روزهای اول مسائلی را که داشتیم در مرکز کمونیستی به میان گذاشته و عمل می کردیم. در&nbsp;&nbsp; همان بدو امر روزی موضوع تشکیل اتحادیه کارگران را مطرح کردم. فقط روستا بود که از این پیشنهاد پشتیبانی کرد. بقیه هم مخالف جدی بودند. آن ها ترس داشتند که تشکیل اتحادیه کارگران در آن شرایط به کار لطمه خواهد زد. به نظر آن ها تشکیل اتحادیه ها یعنی اعلام به مبارزه طبقاتی و ترس داشتند مبادا ارتجاع با ما معامله شدیدتری بکند. خلاصه اینجا یکی از اختلافات شدید ما درگرفت. صریح بگویم با مشاهده این وضع مجبور شدم اعتنایی به این تصمیم نکرده و خود رأساً بدون اطلاع این ها اتحادیه را تشکیل بدهم. ما فوری اتحادیه را سازمان دادیم. قبل از همه ما بین عده ای از کارگران راه آهن، کارخانه مس، دخانیات، سیمان و کاخ دادگستری تبلیغ نموده و آن ها را با خود هم فکر کرده بودیم، یعنی من از روز اول ورود به تهران در این زمینه کار کرده بودم. پس عمل تشکیل مرکز اتحادیه بعد از مخالفت مرکز کمونیستی انجام شد. ما مرکزی مرکب از سه نفر به وجود آوردیم. این سه نفر عبارت بودند از رفقا: 1&nbsp;&nbsp; ابراهیم محضری (صدر اتحادیه یعنی شورای مرکزی اتحادیه)، 2&nbsp;&nbsp; محمدعلی مرندی (کسی که با ما زندانی شده بود) و 3&nbsp;&nbsp; پرویز، کارگر راه آهن از اعضای مرکز شورای مرکزی (این را من اعتراف می کنم که کلم&nbsp;&nbsp; شورا را من از روسیه برداشته بودم چون اتحادیه های شوروی به نام شورا عمل می کردند.) حالا چه لزومی داشت که عیناً این عنوان را از شوروی برداریم. این یک نوع دگماتیسم و سیاست مکانیکی کار کردن ما بود. لزومی نداشت هر چیزی را از دیگران به طور مکانیکی برداشته و در ایران عملی کنیم. این مطالب در جای خود بیان خواهد شد. اینجا اشتباه از جانب خود من بوده است. آن روز ها اشخاصی که حقیقتاً در سازماندهی اتحادیه ها کوشش های زیادی کرده بودند عبارت بودند از کمونیست های قدیمی: 1&nbsp;&nbsp; ضیا الموتی 2&nbsp;&nbsp; کباری 3&nbsp;&nbsp; اغرازی 4&nbsp;&nbsp; فرجامی 5&nbsp;&nbsp; اردشیر. طبق پیشنهاد خود من قرار شد که ما مشاورین شورای اتحادیه باشیم نه عضو مرکز اتحادیه. اتحادیه ها ظاهراً مخفی ولی در عمل نیمه مخفی بودند. در جاهایی که علنی بود این اتحادیه مشغول فعالیت شد و بعد ها کارش رونقی گرفت که باز در جای خود خواهد آمد. اینجا خواستم یکی از موارد جدی اختلاف در میان رهبران نهضت را گوشزد کنم. در این باره در پلنوم چهارم من و روستا و هم دیگران مطالبی گفتیم. در نوار پلنوم تمام این حرف ها ضبط است. به علاوه در پانزده پلاتفرمی که در پلنوم پیشنهاد شد، در برخی از این پلاتفرم ها این مطلب آمده است. این موضوع را می خواهم اینجا بیاورم که ما این مرکز سه&nbsp; نفری را در میان فعالین اتحادیه بحث و مورد تصویب قرار دادیم. با اینکه افراد این جلسه از طرف توده ها انتخاب شده بودند؛ ولی آن روز ها این کادر ها مرکز اصلی نهضت کارگری بودند، پیشنهاد سه نفر نیز از طرف خود من بود. توی این ها ابراهیم محضری از قدیم عضو حزب کمونیست ایران بود.     منبع: سایت تاریخ ایرانی
