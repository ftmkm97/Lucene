حقوق اهدایی یک معلم
 
قسمت سوم از سری ویژه برنامه گنج، از نقش آفرینی دست اندرکاران حوزه جهاد سازندگی در طول هشت سال دفاع مقدس سخن می گوید. &nbsp; صادق جعفری - بخش فرهنگ پایداری تبیان &nbsp;   
در هشت سال جنگ تحمیلی بیشتر از یک میلیون نفر از مردان این سرزمین از کشورمان دفاع کردند. خاطراتی که از دفاع مقدس شنیده شده مربوط به خط مقدم است. در حالی که بخش عمده زیبایی دفاع مقدس نه تنها در خط مقدم بلکه در پشت جبهه هاست. آنجایی که جهادگران روستا به روستا حضور یافته و برای رزمنده ها کمک های مردمی جمع آوری کرده است. آنجایی که معلم نهاوندی 25 روز از حقوق ماهیانه خود را به جبهه هدیه می دهد. به هر حال هیچ کس بیکار نبود عده ای در جبهه و عده ای هم در پشت جبهه مشغول فعالیت بودند. &nbsp; جهادگران نهاوندی مختار میرزایی ازجمله مسئولین جهاد سازندگی شهرستان نهاوند فعالیت های جهاد سازندگی در طول هشت سال دفاع مقدس را اینچنین روایت می کند:
قبل از اینکه به مسئله جنگ و جبهه بپردازیم کمی برگردیم به دوره قبل از انقلاب. در آن روزها من دانش آموز بودم و همین طور در فعالیت های فرهنگی هنری مدرسه ازجمله اجرای تئاتر هم شرکت داشتم؛ بنابراین شرکت در تئاتر مدرسه راهی را برای من باز کرد تا در نمایش های سیاسی که در نهاوند اجرا می شد شرکت داشته باشم. همین حضور بنده در تئاترهای سیاسی باعث شد اولین جرقه های شرکت در فعالیت های سیاسی را در من ایجاد کند. سال 57 بود که از دانشکده تربیت معلم فارغ التحصیل شدم و شغل شریف معلمی را برای خود برگزیدم؛ اما بعدها با پیروزی انقلاب و تشکیل جهاد سازندگی به فرمان حضرت امام خمینی (ره)، هم زمان به عنوان مدیر مدرسه و هم مسئول جهاد سازندگی فعالیت های انقلابی خود را ادامه دادم. البته من از جهاد حقوقی دریافت نمی کردم و تنها هدفم کمک به سازندگی و آبادانی کشورم بود. زمانی که جنگ شروع شد جهاد سازندگی هم به میدان آمد و به عنوان یک بازوی توانمند از هیچ کوششی دریغ نمی کرد. از برگزاری مراسم تشییع پیکر شهدا گرفته تا جمع آوری کمک های مردمی و برطرف کردن مایحتاج رزمنده ها که در هرکدام از این موارد جهاد نقش بسزایی داشت. همچنین کمک های مردمی هم در جای خودش قابل توجه بود. یادم هست بیشترین کمک مردمی در روز 13 آبان روز دانش آموز اتفاق افتاد. دانش آموزان قلک های خود را برای کمک به رزمنده ها آورده بود. سالن سپاه را برای کمک های نقدی مردم در نظر گرفته بودیم و چندین نفر هم موظف شدند پول ها را شمارش کنند. با این پول ها کالاهای اساسی رزمنده ها مثل خودرو می خریدیم. باوجود تمامی خطرها و مشکلات اما مردم ما همیشه پای کار آماده بودند و کمک می کردند. &nbsp; نوار را به فرمانده دادم تا در صورت تأیید پخش شود. دل تو دلم نبود. می خواستم هر طور شده تائیدیه بگیرم. وقتی نوار را گذاشتند آیه ها را پس و پیش خوانده بودم که همه بچه ها خندیدند. فرمانده گفت حسین ملات کجایی این چه قرآن خواندنی است مثل گردان از هم پاشیده می مانند. خلاصه طرحم با شکست روبرو شد قرآن خواندن حسین ملات یکی دیگر از خاطرات قشنگ دوران جبهه که دوست دارم برایتان تعریف کنم این است؛ همیشه دوست داشتم قاری قرآن باشم و قرآن بخوانم. می گفتم چرا همش باید عبدالباسط بخواند و رزمنده ها صدای او را گوش کنند چرا من نتوانم مانند عبدالباسط بخوانم؛ بنابراین تصمیم گرفتم که نواری را با صدای خودم ضبط کنم. خوب میدان جنگ و جبهه بود، خبری از استودیو و اکو نبود. می دانستم کارم خیلی سخت است اما هر طور که بود باید صدایم را ضبط می کردم. یک روز به فرمانده لشگر گفتم که می خواهم قرآن بخوانم و صدایم را ضبط کنم تا در جبهه صدای من برای رزمنده ها گذاشته شود. فرمانده قبول کرد و یک نفر راهم فرستاد تا مرا همراهی کند. 2 کیلومتر از منطقه فاصله گرفتم. آنجا یک منبع آب 8 هزار لیتری بود که آبی درون آن وجود نداشت. تصمیم گرفتم که داخل منبع آب شده و در آنجا بخوانم و صدایم را ضبط کنم. وارد منبع شدم داغ داغ بود. طوری که تمام لباس های خود را از تنم درآوردم و فقط شلوار و پوتین پوشیده بودم. شروع کردم به خواندن سوره شمس. به هر زحمتی بود این سوره را خواندم که بعد از اتمام کار با فریاد به دوستم گفتم مرا از منبع بیرون بیاورد چون کاملاً داشتم می سوختم. خلاصه به هر طریقی بود صدایم را ضبط کردم. نوار را به فرمانده دادم تا در صورت تأیید پخش شود. دل تو دلم نبود. می خواستم هر طور شده تائیدیه بگیرم. وقتی نوار را گذاشتند آیه ها را پس و پیش خوانده بودم که همه بچه ها خندیدند. فرمانده گفت حسین ملات کجایی این چه قرآن خواندنی است مثل گردان از هم پاشیده می مانند. خلاصه طرحم با شکست روبرو شد. &nbsp; نباید دیگران ما را روایت کنند 
تا حالابه این مسئله فکر کردید که چرا شبکه های فارسی زبان این همه هزینه می کنند و برای ما فیلم می سازند. چرا یک فردی به نام رضا شاه را تبدیل می کنند به یک قهرمان ملی اما این همه شهید که برای این کشور و این انقلاب خونشان ریخته شده اصلاً دیده نمی شوند. اصلاً یک سوال مهم تر ما برای اینکه تاریخ انقلاب را روایت کنیم چه کار باید بکنیم. باید آنقدر اسناد و اطلاعات دست اول جمع کنیم که شبکه ها بهتر و درست تر بتوانند ما را روایت کنند. اگر تاریخ خودمان را روایت نکنیم دیگران ما را روایت می کنند. یادآوری می شود؛ سعید زاهدی نویسنده کتاب «پرباران» در بخش هایی از این کتاب آورده است؛
«سختی ها فقط نیامدن نبود. تصور کنید حال زنی را که همسرش بعد از مدت ها دوری از خانه، آمده مرخصی. بچه ها به استقبالش می روند. در را نبسته می آیند دنبالش که برگرد حالا یا عملیات بود و به خاطر مسائل امنیتی به او خبر ندادن یا عراقی ها حمله کردند. فرقی ندارد در جنگ ثانیه ها مهم است باید برگردند. از در که وارد شد داشتم پر درمی آوردم. هنوز در حیاط را نبسته بود که ماشین سپاه جلوی در ایستاد و یکی آمد و گفت که باید برگردد. گفتم: «چی شده؟» گفت: «باید برم.» نگاهش کردم نگاهم کرد و هر دو با بغض. گفت باور کن نمی توانم سرم را بالا بیاورم. دیدم ناراحت است که گفتم برو به سلامت. رفت و بغضم شکست».     &nbsp; &nbsp;