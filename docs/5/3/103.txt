ربات تشخیص گفتار به دقتی مشابه انسان رسیده است
 این سیستم احتمالا در محصولات مختلف مایکروسافت از جمله کورتانا استفاده خواهد شد.  بخش دانش و زندگی تبیان      این سیستم احتمالا در محصولات مختلف مایکروسافت از جمله کورتانا استفاده خواهد شد.     تیمی از مهندسان مایکروسافت که در زمینه ی هوش مصنوعی و تحقیقات مرتبط با آن فعالیت می کنند، گزارش داده اند که ربات تشخیص گفتار این شرکت به درصد خطایی معادل ۵.۹ رسیده است. این خطا تقریبا مشابه توانایی های یک انسان است.   ژدونگ هوانگ، دانشمند ارشد تشخیص گفتار مایکروسافت، اعلام کرده است که «این شرکت با توانایی های یک انسان به برابری رسیده و به دستاوردی تاریخی دست پیدا کرده است».   پس از دهه ها آزمون و خطا، مایکروسافت&nbsp;توانسته خطای ۶.۳ درصد (که ماه گذشته بدست آورد) را بهبود بخشد. این موفقیت می تواند رقابت شرکت های تکنولوژی برای تصاحب بازار دستیار های دیجیتال را پیچیده تر کند. همچنین محصولات مختلف مایکروسافت از جمله کورتانا، اکس باکس و ویندوز می توانند از این تکنولوژی به نفع خود استفاده کنند.   برای دستیابی به این دقت، پژوهشگران مایکروسافت شبکه های عصبی عمیق را به کار گفته اند تا با ارائه ی میزان بسیار گسترده ای از دیتا (یا به عبارتی ست های تمرینی)، به سیستم کمک کنند که الگوی گفتار انسان را با دقت بالاتری فرا گیرد. مایکروسافت از صدا و تصویر برای استفاده ی بهتر از این دیتاها و بالابردن بازده آزمایش خود استفاده کرده است.   با وجود این دستاورد، پژوهشگران اشاره می کنند که شباهت به انسان با بی نقص بودن&nbsp;تفاوت زیادی دارد. نباید فراموش کنیم که انسان ها نیز در تشخیص گفتار اشتباه های زیادی&nbsp;دارند.   اعضای این تیم&nbsp;امیدوارند که در آینده به سطحی بالاتر از دقت تشخیص گفتار دست یابند و بتوانند درصد خطای دستگاه خود&nbsp;را در موقعیت های واقعی (مانند رستوران های شلوغ و شرایط جوی نامساعد) بهبود ببخشند. اعضای این تیم امیدوارند به سیستمی دست یابند که نه تنها گفتار را تشخیص می دهد؛ بلکه آن را درک و تحلیل خواهد کرد.   با اینکه هنوز از رسیدن به این هدف فاصله ی زیادی داریم.&nbsp;اما&nbsp;در آینده نیازی نیست که انسان ها به دنبال یادگیری&nbsp;کامپیوترها باشند؛ بلکه آن ها رفتارهای ما را فرا خواهند گرفت.      منبع:زومیت