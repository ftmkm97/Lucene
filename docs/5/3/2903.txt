اسکان بیش از 507 هزار مسافر تابستانی در مدارس مسافرپذیر خراسان رضوی
   غلامرضا نجاتی مهر روز دوشنبه در گفت و گو با خبرنگار ایرنا افزود: این تعداد مسافر تابستانی در قالب155 هزار و 512 خانوار تا پایان 25 شهریور جاری در مدارس خراسان رضوی ساکن شده اند. بخش گردشگری تبیان    
وی ادامه داد: بر این اساس در طول تابستان جاری در مجموع یک میلیون و 620 هزار و 318 نفر روز اسکان در مدارس خراسان رضوی ثبت شده است. 
دبیر ستاد اسکان اداره کل آموزش و پرورش خراسان رضوی گفت: تابستان امسال چهار هزار کلاس برای ارائه خدمت و اسکان زائران فرهنگی در سطح این استان آماده سازی شده بود.
وی افزود: 48 پایگاه برای پذیرش و ساماندهی مسافران تابستانی در مدارس خراسان رضوی فعال بود که خدمات لازم را به زائران ارائه کردند. 
نوروز امسال نیز یکهزار و 136 مدرسه با بیش از چهار هزار کلاس درس میزبان مسافران فرهنگی در خراسان رضوی بود. 
یکهزار و 600 نیروی فرهنگی آموزش و پرورش خراسان رضوی به طور مستقیم و غیرمستقیم در ارائه این خدمات به مسافران نقش آفرینی دارند. 
اسکان تابستانی فرهنگیان از 14 خردادماه امسال آغاز شد و تا 25 شهریور ادامه داشت.
   منبع : ایرنا
