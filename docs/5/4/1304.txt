سخنان شاه با سناتور امریكایی از طریق علم
  صبح شرفیاب شدم. مقدار زیادی كارهای جاری را عرض كردم. بعد صحبت سناتور كندی كه امروز به تهران می آید شد. عرض كردم چنان كه مقرر فرموده اید ناهار مهمان من است. بخش تاریخ ایران و جهان تبیان   سیاست خارجی شاه از زبان علم شماره صفحه:86 &nbsp;&nbsp; دوشنبه 5/3/54: صبح شرفیاب شدم. مقدار زیادی كارهای جاری را عرض كردم. بعد صحبت سناتور كندی كه امروز به تهران می آید شد. عرض كردم چنان كه مقرر فرموده اید ناهار مهمان من است.  در چه زمینه با او صحبت كنم؟ فرمودند یك مرور كلی با او بكن و وضع شمال و شرق و غرب ما را برای او تشریح كن و بعد هم اهمیت خلیج فارس و مساله صدور نفت به دنیای آزاد را از این شریان مهم جهانی برای او بگو. وضع اقیانوس هند را تشریح كن و بگو كه اگر طبق نقشه روس ها و هندی ها پاكستان تجزیه شود به نظر ما شوروی افغانستان را فوری اشغال می كند و از یكی از ولایات پاكستان خود را به اقیانوس هند می رساند. بنابراین ایران است كه همه این نظریات را
شماره صفحه:87&nbsp;&nbsp;&nbsp; باید مد نظر داشته باشد و مثل سد سكندر بایستد و شما هم كسی از غیر ما ندارید. اما علت این كه ما خود را تااین اندازه تقویت می كنیم برای این است كه حتی الامكان متكی به كمك شما نباشیم زیرا دیدیم كه تكیه بر شما در ویتنام و به طور كلی در هند و چین چه عواقبی در برداشت. گرچه از دوستی با شما گریزی نیست ولی اتكا بر شما به كلی غلط است. فرمودند به او بگو سیاستمداران شما خیلی بی قید هستند. مثلا امروز در اخبرا شنیدم كه سناتور منسفیلد لیدر دموكرات ها در سنا گفته است فكر نمی كنم اگر كره شمالی به جنوب حمله كند امریكا بتواند عكس العمل مهمی از خود نشان دهد. حال آن كه چند روز پیش دولت امریكا خیلی شدید پشتیبانی خود را از كره جنوبی ابراز داشت. این حرف مثل یك دعوتنامه رسمی از طرف ملت امریكا برای كره شمالی است كه به جنوب حمله كند. بگو این طور مسائل برای ما خیلی باعث نگرانی است. عرض كردم متاسفانه به علت این كه ادوارد كندی دیر از عراق به آبادان وارد شد نتوانست پرواز روی خلیج فارس را كه برای او ترتیب داده بودیم انجام بدهد. اگر آن جا را می دید خوب بود. ولی البته غلام این مسائل را برای او خواهم گفت. عرض كردم این كه به علت عضویت كمیته انرژی سنا بعضی از كشورهای خاورمیانه را بازدید می كند شماره صفحه:87&nbsp;&nbsp;&nbsp; بهانه است و اگر اشتباه نكنم قصد ریاست جمهور دارد و این یك سفر تبلیغاتی است. با آنكه مكرر گفته است نمی خواهم اما مسلما دروغ می گوید. فرمودند باید همین طور باشد. در امریكا هم من شنیدم همین طور است. عرض كردم عراق كار عجیبی كرده و وزیر كشور خود را به استقبالش فرستاده است. باور نفرمودند.....    منبع: موسسه مطالعات و پژوهش های سیاسی(كتاب یادداشت های امیر اسدالله علم)

 