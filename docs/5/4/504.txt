تصویری کمتردیده شده از دو استاد پایه گذار قرائت نوین در ایران
 تصویری کمتر دیده شده از دو استاد پیشکسوت که فن تلاوت قرآن در ایران&nbsp;به شیوه نوین(سبک&nbsp;قاریان مصری) را پایه گذاری کردند؛ استاد فقید محمد تقی مروت و استاد مرحوم مولایی.  شبکه تخصصی قرآن تبیان

این روزها جامعه قرآنی در سوگ استاد پیشکسوت و بانی فن نوین قرائت قرآن به سبک مصر در ایران، مرحوم استاد محمد تقی مروت است. استاد مروت و همینطور استاد ابراهیم پورفرزیب معروف به مولایی که دو سال پیش در چنین روزها به دیار باقی شتافتند، را می&zwnj;توان از پیشگامان فن تنغیم و قرائت قرآن به سبک کنونی برشمرد.&nbsp;این دو، دهه‌های متمادی از عمر شریف&nbsp;خود را به جلسه‌داری و آموزش قرآن به سبک نوین پرداختند&nbsp;و بسیاری از&nbsp;اساتید نام آشنا و شاگردپرور کنونی از شاگردان این دو&nbsp;استاد بزرگ به شمار می&zwnj;روند.
&nbsp;
استاد ابراهیم پورفرزیب در یکی از روزهای سال ۱۳۰۶ هجری شمسی در منطقه سنگلج تهران متولد شد و بیش از ۵۰ سال از عمر خود را برای آموزش قرآن گذاشته که تمامی قاریان و حافظان قرآن کریم با واسطه یا بی‌واسطه از شاگردان ایشان بوده‌اند؛ کتاب «تهذیب‌القرائة» از آثار استاد مولایی است. این کتاب فتح باب ورود تجوید به جلسات قرآن بوده است.
اما استاد محمدتقی مروت در سال ۱۳۲۳ در تهران متولد شد که پس از سال‌ها جلسه‌داری و آموزش قرآن در ایران در سال ۱۳۵۹ به کشور کانادا سفر کرد و در آن کشور با حضور در جلسات قرآن ‌‌کریم، اجرای برنامه در مناسبت‌های مختلف و جذب علاقه‌مندان به قرآن ‌کریم و مفاهیم متعالی آن، برگزاری دوره‌های آموزش قرآن‌ کریم (تجوید، صوت و لحن) در مساجد و مراکز قرآنی شهر تورنتو فعالیت مستمر و مثمر ثمری داشته است. از آثار و تألیفات استاد مروت، می‌‌توان آموزش تجوید را به زبان انگلیسی (بیش از ۵۰۰ صفحه) برای اولین بار در جهان تشیع نام برد.
تصویر زیر مربوط به دهه پنجاه می باشد و برای اولین بار توسط استاد حاجی شریف، از شاگردان استاد مروّت، در فضای مجازی منتشر شده است. در این تصویر،&nbsp;استاد مولایی در سمت راست و استاد&nbsp;&nbsp;مروت در سمت چپ ایستاده اند. 

&nbsp;