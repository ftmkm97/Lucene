مسافران جدید راهی ایستگاه فضایی شدند
 &nbsp;آژانس فدرال فضایی روسیه (روس کاسموس) اعلام کرد: موشک «سایوز ام.اس-02» حامل سه فضانورد از پایگاه فضایی بایکانور روسیه در قزاقستان به فضا پرتاب شد. بخش دانش و زندگی تبیان  &nbsp;    &nbsp;آژانس فدرال فضایی روسیه (روس کاسموس) اعلام کرد: موشک «سایوز ام.اس-02» حامل سه فضانورد از پایگاه فضایی بایکانور روسیه در قزاقستان به فضا پرتاب شد.
سرگئی رژیکوف، آندره بوریسنکو از روسیه و روبرت شین از آمریکا خدمه جدید ایستگاه بین المللی فضایی هستند.
اعزام این فضانوردان، نخستین بهره برداری از سامانه بهبود یافته موشک سایوز روسی نسبت به نسل قبلی است که در بخش های هدایت و الکترونیک ارتقا یافته است.
ماموریت فضایی خدمه جدید انجام انواع آزمایش ها و همچنین تجربه شرایط زندگی در شرایط بی وزنی است. 
در زمان حاضر سه فضانورد در ایستگاه فضایی بین المللی مشغول فعالیت هستند که در آینده نزدیک با پایان دوره ماموریت شش ماهه به زمین باز می گردند.
ایستگاه فضایی بین المللی که با مشارکت بیش از 15 کشور ساخته شده، در مدار نزدیک و در ارتفاع 330 تا 435 کیلومتری از سطح زمین در حرکت است که روزی 15 بار دور این سیاره گردش می کند. 
این ایستگاه محصول همکاری مشترک سازمان های فضایی آمریکا، روسیه، اروپا، ژاپن، و کانادا است، سازمان فضایی برزیل نیز با این برنامه همکاری می کند و چین نیز علاقه خود را برای پیوستن به این جمع بویژه از طریق همکاری با سازمان فضایی روسیه اعلام کرده است.
روسیه از امکانات گسترده پرتاب موشک برای حمل ماهواره و تاسیسات فضایی به کشورهای دیگر برخوردار است و آمریکا و اعضای اتحادیه اروپا از این سامانه ها روسی استفاده می کنند و حتی از پایگاه های خارج از مرزهای خود نیز عملیات پرتاب را برای کشورهای دیگر اجرا می کند.    

منبع:www.irna.ir 