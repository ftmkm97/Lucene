مجموعه آثار کانونی عباس کیارستمی
 یک پیشنهاد برای کسانی که به آثار عباس کیارستمی علاقمند هستند. منیژه خسروی - بخش سینما و تلویزیون تبیان    درباره مجموعه چند سالی است به همت موسسه رسانه های تصویری آثار فیلمسازان مطرح در بسته های شکیل منتشر می شود. گفت گو هایی با فیلمساز هم ضمیمه آن شده و پکیج هیجان انگیزی برای علاقمندان سینما است. این امکان برای عباس کیارستمی فراهم نشد اما مسئولان کانون پرورش کودکان و نوجوانان بعد از مرگ جناب کیارستمی تصمیم گرفتند همه فیلم هایی که او با سرمایه کانون ساخته را در یک بسته عرصه کنند. این پکیج مدتی است به بازار آمده که هم قیمت معقولی دارد و هم شکیل است. عنوانش هم این است: مجموعه آثار عباس کیارستمی در کانون پرورش فکری کودکان و نوجوانان. فیلم های جناب کیارستمی فرصت اکران نداشته اند و برای علاقمندان امکان خرید آن از طریق بازار قانونی وجود نداشته ، این بسته پیشنهاد جذابی است برای آن ها که می خواهند غرق در دنیای فیلمسازی کیارستمی شوند.  درباره فیلم های بلند در این مجموعه سه فیلم بلند «خانه دوست کجاست»، «مشق شب» و «زندگی و دیگر هیچ» تعبیه شده اند. احمد پور سهوا دفتر همکلاسی اش نعمت زاده را برداشته و حالا نگران تنبیه شدن او از سوی معلم است. پس به جاده می زند و برای رسیدن به خانه نعمت زاده مسیری طولانی طی می کند.چه بسا بعد از «خانه دوست کجاست؟» به ذهن کیارستمی رسیده که ایده تکلیف نوشتن بچه ها را بسط دهد و به چالش بکشد. فیلم «مشق شب»به شکل مستند گونه حالات بچه دبستانی ها را درباره تکلیف&nbsp; و مشق شب شان روایت می کند.سه روز پس از زلزله خرداد 1369در استان گیلان، پدر و پسری از تهران به منطقه زلزله زده و به جستجوی بابک و احمد احمدپور بازیگران فیلم «خانه دوست کجاست؟» می روند و ماحصلش شده «خانه دوست کجاست».  درباره فیلم های کوتاه  غالب ساخته های کوتاه کیارستمی در سال های ابتدایی فیلم سازی و در کانون پرورشی ساخته شد و اصلا برگ برنده این مجموعه همین فیلم هاست: «نان و کوچه»، «زنگ تفریح»، «مسافر»، «دو راه حل برای یک مسأله»، «رنگ ها»، «منم می تونم»، «راه حل یک»، «دندان درد»، «همسرایان»،«به ترتیب یا بدون ترتیب»، «همشهری» و «اولی ها».«نان وکوچه» اولین تجربه&nbsp; سینمایی عباس کیارستمی است که برنده جایزه&nbsp; ویژه هیات داوران جشنواره ی بین المللی فیلم های کودکان و نوجوانان در سال 1349 شد.این فیلم کوتاه و بی کلام داستان پسرکی را روایت می کند که در راه خانه با سگی روبه رو می شود و برای گذشتن از آن دنبال راه چاره می گردد. «مسافر» دیگر فیلم تحسین شده اوست که داستان حسن پسر بچه ملایری عاشق فوتبال را روایت می کند که تهران می آید تا بازی پرسپولیس را تماشا کند اما گرفتار خواب می شود و به آرزویش نمی رسد. شناسنامه مجموعه نام فیلم ها: «نان و کوچه»، «زنگ تفریح»، «مسافر»، «دو راه حل برای یک مسأله»، «رنگ ها»، «منم می تونم»، «راه حل یک»، «دندان درد»، «همسرایان»،«به ترتیب یا بدون ترتیب»، «همشهری»، «اولی ها»، «خانه دوست کجاست»، «مشق شب» ، «زندگی و دیگر هیچ»
سال تولید فیلم ها: 1349 تا 1370 
صاحب امتیاز: کانون پرورش فکری کودکان و نوجوانان
تعداد دی وی دی: 8 حلقه
قیمت: 45 هزار تومان 
پخش کننده: هنر اول
حاشیه: برخی از این فیلم ها پیشتر منتشر شده بودند اما آثار موجود در این بسته علاوه بر دارا بودن فیلم های کوتاه، از کیفیت مطلوب تری برخوردار هستند.
  
  &nbsp;