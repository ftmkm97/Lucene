اختتامیه بازی های پارالمپیک تحت تاثیر درگذشت گلبارنژاد
 مراسم اختتامیه پانزدهمین دوره بازی های پارالمپیک برزیل درحالی برگزار شد که ماراکانا در غم از دست دادن بهمن گلبارنژاد, ملی پوش دوچرخه سواری کشورمان یک دقیقه سکوت کرد. بخش ورزشی تبیان   به گزارش خبرنگار اعزامی ایسنا به برزیل; مراسم اختتامیه پانزدهمین دوره بازی های پارالمپیک باحال و هوای دیگری برگزار شد و نه تنهاپرچم ایران به رنگ عزا درآمد بلکه حاضرین در سالن به دستور رئیس کمیته بین المللی پارالمپیک به احترام گلبارنژاد یک دقیقه سکوت کردند.

ابتدا پرچمداران وارد شدند و داود علی پوریان, کاپیتان تیم ملی والیبال نشسته کشورمان پرچم ایران را درحالی حمل کرد که نوار مشکی آن تاسف کاروان منا را به دلیل درگذشت بهمن گلبارنژاد, دوچرخه سوار کشورمان نشان می داد.

در ادامه پرچم بازی های پارالمپیک توسط فیلیپ کریون گرفته و به ژاپن, میزبان پارالمپیک 2020 سپرده شد.

کارلوس آرتور نوژمن, رئیس کمیته ملی پارالمپیک برزیل نیز در ابتدای صحبت های خود درگذشت بهمن گلبارنژاد را باعث تاسف جامعه ورزش دانست و وی را قهرمان نامید.    فیلیپ کریون, رئیس کمیته بین المللی پارالمپیک هم در ابتدای سخنرانی خود درگذشت بهمن گلبارنژاد را در جریان مسابقات دوچرخه سواری تسلیت گفت و به احترام وی یک دقیقه سکوت اعلام کرد. تماشاچیان نیز گلبارنژاد را مورد تشویق قرار دادند.

در پایان مراسم اختتامیه مشعل پانزدهمین دوره بازی های پارالمپیک خاموش شد.    
منبع : ایسنا 

 