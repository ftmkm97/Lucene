بهره گیری از توان مبلّغان، خطبا و هیئت های مذهبی
 امام خمینی(ره) در راستای گسترش مبارزه و رساندن پیام نهضت، از شبکه گسترده روحانیت بهره بردند. از این رو، امام در پیامی خطاب به هیئت ها ، وعاظ و مبلّغان، از آنها خواستند بدون توجه به تهدیدها خود عمل و جنایات رژیم را افشا کنند. بخش تاریخ ایران و جهان تبیان   امام خمینی(ره) در راستای گسترش مبارزه و رساندن پیام نهضت، از شبکه گسترده روحانیت و پیام رسانی آن بهره برد.  امام خمینی(ره) در پیامی خطاب به هیئت ها و وعاظ و مبلّغان، از آنها خواستند بدون توجه به تهدیدها و موانع رژیم به وظیفه خود عمل و جنایات رژیم را افشا کنند. در بخشی از پیام آمده است: «آقایان بدانند که خطر امروز بر اسلام کمتر از خطر بنی امیه نیست. دستگاه جبار با تمام قوا به اسرائیل و عمّال آنها «فرقه ضال و مضلّه» همراهی می کند...خطر اسرائیل و عمّال آن را به مردم تذکر دهید. در نوحه های سینه زنی از مصیبت های وارده بر اسلام و مراکز فقه و دیانت و انصار شریعت یادآور شوید. از اخافه و ارعاب سازمانها و دستگاه شهربانی هراسی به خود راه ندهید...» شهید محلاتی نیز درباره برنامه امام خمینی(ره) برای ماه محرم می گوید: «... محرم در پیش بود، امام مرا خواستند و فرمودند: بروید تهران و سران هیئت ها را جمع کنید تا در محرم امسال بتوانیم حداکثر بهره برداری را بکنیم، دستورالعملی هم در این زمینه به من دادند. اعلامیه ای هم دادند که در ماه محرم در دستجات و سینه زنی ها جنایات شاه و جریان فیضیه تشریح شود و ما حداکثر بهره برداری را از این جریان بکنیم.»   منبع: سایت خبرگزاری فارس
