مواد غذایی سفید؛ سکته مغزی ممنوع!
 رنگ هر ماده غذایی خواص ویژه ای به آن می دهد که شامل آنتی اکسیدان های پیشگیری کننده از بیماری ها هستند. رنگ سفید نیز از این قاعده مستثنا نیست مواد غذایی سفید نیز خواص خود را دارند. در ادامه تأثیر این رنگ بر سلامتی را بیشتر بررسی می کنیم. فاطمه مهدی پور - بخش تغذیه و آشپزی تبیان   سفید؛ رنگی برای تمام فصول محققان دانشگاه واگنیگن هلند پرسشنامه هایی در اختیار 20 هزار داوطلب قرار داده و در خصوص عادت های غذایی شان تحقیق کردند. میانگین سنی این افراد در حدود 41 سال بود و به بیماری قلبی عروقی مبتلا نبودند. محققان به مدت 10 سال این افراد را تحت نظر گرفتند و در طول این مدت 233 شرکت کننده دچار سکته مغزی شدند.
محققان با مقایسه رژیم غذایی این افراد متوجه شدند افرادی که میزان زیاده میوه و سبزیجات سفید رنگ مصرف می کنند به میزان 52 درصد کمتر در معرض سکته مغزی قرار می گیرند. به عقیده آن ها، هر 25 گرم افزایش میزان مصرف مواد غذایی سفید به میزان 9 درصد بیشتر خطر بروز سکته مغزی را کاهش می دهد.
از بین مواد غذایی سفید بررسی شده در این پژوهش می توان به سیب، گلابی، موز، گل کلم، کاسنی سالادی، خیار، سیر، پیاز و غیره اشاره کرد. سیب، گلابی و موز سیب، گلابی و موز حاوی میزان زیادی فیبر بوده و از دستگاه قلب و عروق، دستگاه گوارش و روده ها محافظت می کنند. کاسنی سالادی یا کاسنی فرنگی کاسنی سالادی باعث تصفیه خون می شود. این ماده غذایی عملکرد کلیه ها را بهبود داده و به بدن کمک می کند فلزات سنگین را در روده تثبیت کرده و از آن طریق دفع کند. خیار سیب، گلابی و موز حاوی میزان زیادی فیبر بوده و از دستگاه قلب و عروق، دستگاه گوارش و روده ها محافظت می کنند خیار نیز برای تسکین و بهبود عملکرد روده ها مفید است. این میوه مدر و پاکسازی کننده است. خیار به دفع توکسین ها کمک می کند و خاصیت ضدالتهابی خفیفی دارد. برای تمیز و خنک کردن بدن می توانید به این میوه اعتماد کنید. گل کلم گل کلم نیز مانند دیگر اعضای خانواده کلم سرشار از مواد مغذی ضدسرطان است و به تنظیم استروژن و پروژسترون کمک می کند.
محققان به درستی نمی دانند این میوه و سبزیجات با چه مکانیسمی از بروز سکته مغزی پیشگیری می کنند اما به نظر می رسد کل ترکیبات آن ها به ویژه روی کنترل و کاهش فشارخون و کاهش خطر تصلب شرایین تأثیر دارد. از بین این ترکیبات مهم می تواند به پتاسیم، کرستین، پکتین، آنتی اکسیدان ها، ویتامین ها و پولیفنول ها اشاره کرد.
توصیه می کنیم از این مواد غذایی و همچنین سفیدهای مفید دیگری مانند سیر، ترب سفید و غیره نیز غافل نباشید.   
 