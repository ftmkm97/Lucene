با التقاط وتحجر مرزبندی های جدی داشت
 پایبندی به سنت ها و در نیفتادن به ورطه تحجر و نیز آگاهی به جریانات سیاسی و فرهنگی و اجتماعی زمان، به شهید هاشمی نژاد قدرت بی نظیری در تشخیص و تصمیم گیری داده بود. وی همه عمر خود را در راه تعالی فکری نسل جوان سپری کرد و از قبول هر نوع مسئولیت اجرائی سر باز زد تا به مهم ترین کار یعنی کادرسازی برای انقلاب بپردازد. 
حجت الاسلام سید محمد علی ابطحی که از نزدیک شاهد این فعالیت ها بوده، در این گفت وشنود به روایت شمه ای از سلوک شهید دراین عرصه پرداخته است.  بخش تاریخ ایران و جهان تبیان   «مروری بر دغدغه های فرهنگی شهید سید عبدالکریم هاشمی نژاد» در گفت و شنود با سید محمد علی ابطحی اولین تصویر روشنی که از شهید هاشمی نژاد در ذهن دارید چیست؟ بسم الله الرحمن الرحیم.به دلیل نسبتی که با ایشان داشتم، از ابتدای نوجوانی با توجه به فضای موجود در رژیم گذشته، ایشان برای من به عنوان یک انسان متفاوت، نوگرا و به خصوص مبارز&nbsp;&nbsp;&nbsp; که آن زمان مبارز بودن در میان روحانیون ارزش دیگری داشت&nbsp;&nbsp;&nbsp; الگو بودند و بعدها در ساختار شخصیت سیاسی خود، این تأثیر را به خوبی احساس می کردم. نگاهم به ایشان، نگاه به یک روحانی نوگرا و مبارز علیه رژیم شاه بود و شجاعت ایشان بالاخص در سنین نوجوانی، مرا تحریک می کرد تا پایه زندگی خودم را بر اساس حضور شهید هاشمی نژاد بنا کنم. با اینکه شرایط خانوادگی و شخصی من طوری نبود که اجازه حضور در&nbsp; صحنه مبارزات را به من بدهد، اما این ارتباط ایجاد شد تا&nbsp; من از همان آغاز، خود را یکی از کسانی بدانم که در فضای مبارزات می تواند با اندیشه و رفتارش حضور داشته باشد. شما به نوگرا بودن شهید هاشمی نژاد اشاره کردید و اینکه ایشان مورد اقبال جوانان به تعبیر واقعی روشنفکر و آشنا با مسائل روز قرار می گرفتند. اگر ممکن است راجع به نوگرائی و جریان متفاوت فکری ِ شهید هاشمی نژاد بیشتر توضیح دهید؟ اگر بخواهیم در این مورد کمی جدی تر صحبت کنیم، باید بین معنای این لغات در ادبیات کنونی با دورانی که از آن یاد می کنم، تفاوت قائل شویم. معنای روشنفکری در دوران شکل گیری حکومت اسلامی و پس از گذشت سی وهشت سال از آن دوران و با وجود توقعات عمومی مردم و نوع تقابلی که برخی روشنفکرها و نوگرایان با حکومت پیدا کردند، با معنای نوگرائی در دوران قبل از انقلاب، اندکی متفاوت است. من به نوگرائی در درون جبهه روحانیت اشاره دارم، نه به نوگرائی به معنای استفاده متفاوت از مدرنیته. آن زمان در درون جبهه روحانیت، اندیشه مبارزه و اندیشه امام، اندیشه ای استثنائی بود که بارها این مسئله را گفته ام، چون بعد از انقلاب کمتر آن را قبول می کنند. این اندیشه، اندیشه عمومی روحانیت کشور نبود. این اندیشه ی کاملاً استثنائی، طرفداران اندکی داشت. البته این طرفداران اندک، بسیار مورد اقبال اکثریت مذهبی آن زمان بودند. چهره امام خمینی(ره) در جامعه روحانیت، چهره ای کاملاً غریب و استثنائی بود. حتی امام خمینی (ره) بار ها به تعمد به این مسئله اشاره کرده اند که: «در فیضیه (مرکز حوزه علمیه قم)، وقتی مصطفی فرزندم از کوزه ای آب می نوشید، می گفتند از این کوزه آب نخورید چون نجس است و فرزند فلانی از آن آب خورده است!» آنچه گفته شد عنوان جامعی است برای اینکه نشان دهد اندیشه امام، اندیشه کاملاً غریبی نسبت به روحانیون سنتی و متمرکز آن زمان است. در سراسر کشور طرفداران رسمی و شجاع امام خمینی، روحانیون نوگرائی بودند که خلاف مسیر سنتی روحانیت و غیر مضر (نمی گویم همراه) با دستگاه حرکت می کردند. این امر برای جوانان مذهبی و اندیشمند، جذابیت ایجاد می کرد. یادم هست شهید هاشمی نژاد&nbsp; طی سفری به اصفهان، در آنجا سخنرانی ای داشتند که منجر به دستگیری شان هم شد و همین طور سفری به قم داشتند- که من در این دو سفر همراهشان بودم و با اینکه کوچک بودم، خیلی به این نوع فعالیت ها علاقمند بودم- خوب به خاطر دارم که همه قمی ها ایشان را به عنوان یک چهره انقلابی&nbsp;&nbsp;&nbsp; آن موقع می گفتند آدم های داغ که حتی تعبیر ها هم، تعبیرهای متفاوتی بود&nbsp;&nbsp;&nbsp; که بر اساس مبانی دینی سخنرانی می کنند، می شناختند. شهید هاشمی نژاد در اصفهان ده روز سخنرانی با عنوان «علل عقب ماندگی مسلمین» داشتند که من با شور و شوق جوانی و علاقه ای که داشتم، آن سخنرانی را ضبط و پیاده کردم و حتی دفتری را هم که متن این سخنرانی در آن بود، هنوز نگه داشته ام. برای من خیلی مهم بود که در آن سنین توانستم سخنرانی آقای هاشمی نژاد را که منجر به دستگیری ایشان شد، پیاده کنم و بنویسم و از این کار واقعاً لذت بردم. این نوگرائی ها، نوگرائی های درون مذهبی و درون روحانیتی بود و با معنای عام و تعبیر کنونی نوگرائی تفاوت داشت؛ ضمن اینکه این چهره های مبارز در زندگی شخصی شان نوگرائی های متفاوتی هم داشتند. در مشهد سه چهار چهره مبارزِ نامدار وجود داشت. آقای خامنه ای، آقای هاشمی نژاد، آقای طبسی و مرحوم آقای مهامی که اینها تقریباً محورهای اصلی و اشخاصی بودند که با امام و اندیشه امام نسبت مثبت داشتند. به خوبی به خاطر دارم که آقای خامنه ای، آقای هاشمی نژاد و آقای مهامی از روحانیون نادری بودند که ماشین داشتند و پشت فرمان می نشستند و رانندگی می کردند. در آن دوران روحانیت پشت فرمان نمی نشست و این خیلی نادر بود! وقتی می گوئیم نوگرائی، باید به تناسب فضا، ادبیات متفاوتی را استفاده کرد. علت گرایش جوانان نسبت به ایشان، تا حدی در صحبت های شما مشخص شد. از روحیات ایشان که مورد علاقه جوانان بود نکاتی را ذکر کنید؟&nbsp;  &nbsp;از ویژگی های سخنرانی های ایشان که برای جوانان جذابیت داشت، نوع حرف زدن و ادبیاتش بود. بسیار پرحرارت سخن می گفت و داد می زد! سخنرانی هایش مسلسل وار بود، یعنی وقتی شروع به صحبت می کرد، تا آخر یکسره می رفت. سخنرانی هایش خیلی تحریک آمیز بودند و به اصطلاح عموم، منبری پرجاذبه ای بود. با این وصف دور از ذهن نیست که نسل جوان به ایشان علاقمند شود. رابطه ایشان با جوانان، معمولاً چگونه بود؟ به خصوص می بینیم ایشان در بعضی از کانون های جوانان مثل کانون&nbsp; جوانان مشهد و انجمن جوانان مسلمان بهشهر -که رسماً عنوان جوان را به همراه داشت-حضور فعال و جدی داشتند. در آن دوران تفاوت شهید هاشمی نژاد با سایر روحانیون این بود که مخاطبشان جوانان، به خصوص جوانان مذهبی بودند. در کانون بحث انتقاد دینی در مشهد- که با پدرم در آنجا کار می کردم- وقتی آقای هاشمی نژاد برای پاسخ به سئوالات می آمد، با توجه به اینکه مخاطبانش جوانان بودند، کاملاً مشخص بود که ادبیات متفاوتی داشت. شعبه ای از این کانون در قوچان هم فعال بود. عموماً با شهید هاشمی نژاد، در آنجا خیلی همراهی می کردم. به یاد دارم شب های شنبه با پیکان آقای هاشمی نژاد- که به تازگی خریده بود- به قوچان می رفتیم و شبانه هم برمی گشتیم. در آن کانون جوانان حضور پیدا می کردند و وجود آقای هاشمی نژاد، اعتبار و اعتنائی برای آن فضا ایجاد می کرد. اینها مسائلی بودند که من آن زمان به عینه احساس می کردم. بعدها تعدادی از این جوانان به مجاهدین خلق پیوستند و یکی دو تن از چهره های معروف و نامدار مجاهدین خلق&nbsp;&nbsp;&nbsp; که از سخنگو های آنها هم بودند&nbsp;&nbsp;&nbsp; عضو کانون قوچان بودند. یادم هست که در جلسه ای چند تن از روحانیون مشهد بودند که مبارز هم نبودند و درگیری های آخوندی ایجاد می کردند. من هم کوچک بودم و در حاشیه جلسات می نشستم.درحاشیه مطلب بگویم که آقای هاشمی نژاد، نوعی خطاب ویژه به نسل جوان داشتند و متفاوت از دیگران صحبت می کردند، مثلاً می گفتند: «اینجا را نسل جوان دقت کنند، اینجا را نسل جوان بفهمند، این را نسل جوان توجه کنند» این روحانیون، به نوعی آقای هاشمی نژاد را دست انداخته بودند. بیشتر در آن سنین احساس من این بود که نوعی حسادت پنهان به شهید هاشمی نژاد داشتند، چون هر جا ایشان می رفتند، جوان های متفاوت تری می آمدند و حضور چشمگیر تری داشتند و شهید هاشمی نژاد آنها را مخاطب قرار می دادند، به همین دلیل وقتی چیزی پیش می آمد، این روحانیون می گفتند: «آقای هاشمی نژاد از نسل جوان است و ما از نسل پیر هستیم!» این اعتنای ایشان و مخاطب قرار دادن نسل جوان، به طور جدا و مشخص با همین تعبیر «نسل جوان» در سخنانشان، در فضائی که از آقای هاشمی نژاد ترسیم می شد، زبانزد بود. در کانون بحث و انتقاد دینی معمولاً چه محور هائی توسط آقای هاشمی نژاد مطرح می شدند و نوع موضوعات جلسات چه بود؟ جالب است که عنوان این کانون «بحث و انتقاد دینی» بود. اینکه در آن دوران چنین عنوانی به ذهن کسی برسد و دین را قابل انتقاد و بحث تصور کند و بحث انتقاد دینی را مطرح سازد، خیلی قابل توجه است. من در آن سنین اینها را نمی فهمیدم، ولی کم کم در سال های جوانی فکر می کردم که این عنوان، خیلی به افراد جسارت می دهد تا بحث های انتقادی نسبت به دین داشته باشند. این کانون را پدر من و شهید هاشمی نژاد با همکاری هم راه اندازی کردند. عنوان جلسات پرسش و پاسخ بود. در حال حاضر پاسخگوئی در حوزه دین در عرصه اجتماعی مطرح شده و خیلی هم مهم است،اما در چهار دهه قبل در رفتارهای تبلیغی شهید هاشمی نژاد،از شیوه پرسش و پاسخ استفاده می شد. روال کار به این صورت بود که جلسه در صبح های جمعه، در ساعت 9&nbsp;&nbsp;&nbsp; 11 برگزار می شد و ساعت 10&nbsp;&nbsp;&nbsp; 10:30 آنتراکت یا تنفس داشتیم و از افرادی که در جلسه حضور داشتند با شیرینی و نوشابه&nbsp; پذیرائی می شد. در این فاصله، کاغذ هائی در جلسه پخش و سئوالات نوشته می شدند و این سئوالات محورِ بحث جلسه هفته قرار می گرفتند؛ یعنی سخنران سئوالاتی را که مربوط به هفته گذشته بود، آماده در اختیار داشت تا احیاناً مطالعه ای هم روی آنها کرده باشد. این سئوالات تا آخر جلسه محور سخنرانی می شد. ایشان خیلی هم دقیق بودند که سر ساعت 10، تنفس آغاز شود تا سئوالات برای جلسه آینده آماده شود. یک لامپ قرمز روی تریبون گذاشته بودند که در آن دوران در محیط آخوندی که منبر تریبونِ رایج بود، خیلی نوگرائی به شمار می رفت! این لامپ پنج دقیقه به ده، دو بار روشن و خاموش می شد، یعنی که پنج دقیقه بیشتر وقت ندارید!&nbsp; سر ساعت 10، این چراغ روشن می شد. آن وقت ها در بسیاری از مواقع، مسئولیت من این بود که این چراغ را خاموش و روشن کنم. یادم هست در باب همین مسئله، بین پدرم و آقای هاشمی نژاد اختلافاتی ایجاد شد! به دلیل اینکه آقای هاشمی نژاد سخنرانی شان طوری بود که خیلی تند و سریع صحبت می کردند و یکمرتبه سر ساعت 10 سخنرانی شان اوج می گرفت و ایشان نمی توانست جمع کند و می گفت، «چند دقیقه صبر کنید» از این طرف هم می خواستند منظم باشند و شیرینی و نوشابه را داخل بفرستند. این روش پرسش و پاسخ آنها در حوزه دینی بود. اصل اینکه در حوزه دینی دیگران را وادار به سئوال کنند، خیلی مهم بود. اضافه بر این، با توجه به اینکه به قول آقای هاشمی نژاد، نسل جوان مخاطب این جلسات بودند، پاسخگوئی به سئوالات، ادبیات آنجا و نوع پرسش و پاسخ و نوشتن سئوالات&nbsp; متفاوت بود، طوری که عملاً غیر جوان ها شرکت نمی کردند. آیا در این جلسات بحث های سیاسی هم مطرح می شدند یا بحث ها صرفاً دینی بودند؟ البته وقتی آقای هاشمی نژاد به جلسه پرسش و پاسخ می آمدند، بحث سیاسی می شد، ولی نه مستقیماً سیاسی، بلکه سیاسی به معنای نوعی برداشت های سیاسی از مفاهیم دینی. مفاهیم دینی اصل بودند و برداشت های سیاسی از این مفاهیم شکل می گرفتند. به عنوان مثال در حوزه مبارزه با ستم و ظلم یا آیات و روایت مربوط به آزادی انسان ها و یا بحث هائی که به&nbsp; خصوص در مناسبت های مذهبی مثل عاشورا، روش امام حسین (ع) و مباحثی از این قبیل می شد، بیشتر در آن زمان، عنوان سیاسی پیدا می کرد. گوشه و کنایه هائی که مفهوم سیاسی داشتند و به دستگاه حکومت ربط پیدا می کردند، خیلی&nbsp;&nbsp; گل می کردند، مثلاً بچه ها بین سخنرانی می گفتند: دیدی آقای هاشمی نژاد گفتند: معاویه ها همیشه این جوری هستند؟ اینها نکات قابل توجه و پیام هائی بود که از این سخنرانی ها دریافت می کردند. آیا در آنجا اعلامیه هم توزیع می شد؟ من مطلب خاصی در این باره به خاطر نمی آورم. در واقع ظاهر آن مذهبی و دینی، با کنایه های سیاسی بود. آیا اطلاع داشتید که موضع شهید هاشمی نژاد درباره انجمن حجتیه چه بود؟ چون در آن مقطع، انجمن حجتیه حضور خیلی پررنگی داشت و به عنوان یک الگو از طرف ساواک به مبارزین توصیه می شد.&nbsp;  &nbsp;مخالفت با انجمن حجتیه به همین دلیل، فصل مشترک همه نیروهای انقلابی بود و به اعتقاد من، خود انجمن حجتیه به این مسئله دامن می زد و تمایل داشت عقاید خود را ترویج کند و حمایت ساواک هم، به این انجمن مصونیت می داد. همین امر باعث می شد که مخالفت با انجمن حجتیه، فصل مشترک همه گروه ها باشد. مضاف بر اینکه احساس من این بود که فکر می کردم رژیم حساسیت کمتری به این مسئله داشت که مبارزین به انجمن حجتیه بد بگویند تا به بهائیت! در واقع مخالفت با انجمن حجتیه، کمتر به حکومت برمی خورد. آقای هاشمی نژاد در سال های بعد از انقلاب، در یکی دو سالی که زنده بودند، بر مخالفت با انجمن حجتیه و شکل گیری الگوهای آنها، تأکید زیادی داشتند؛ چون نوعی روشنفکری در مجموعه کسانی که با جریان اندیشه امام ارتباط داشتند، وجود داشت. آقای هاشمی نژاد هم از کسانی بودند که نسبت به مباحث دینی مطرح در آن دوران روشنفکر تر و آزاداندیش تر بودند، یعنی در دیدگاه خود استقلال اندیشه بیشتری داشتند. همه این موارد باعث می شد که ایشان در مقابل انجمن حجتیه، مواضع جدی تری بگیرد که این مواضع در مشهد خیلی مطرح بود. در یکی از اسناد ساواک، نام شما به عنوان یکی از کسانی که در تنظیم اعلامیه تحریم عید نوروز همکاری داشته، آمده است. آیا به خاطر دارید ماجرا از چه قرار بود؟ بله. متن آن اعلامیه را خودم تهیه کرده بودم که متن کوتاهی هم بود و آقای هاشمی نژاد هم تنها کسی بود که من آن اعلامیه را به ایشان نشان دادم. ایشان می دانست که پیگیر این مسئله خواهم بود. متن راجع به تحریم عید نوروز بود. پس از آن اعلامیه را به منزل تک تک علمای مشهد بردم تا امضا کنند و ما آن را منتشر کنیم. برخورد ها متفاوت بود و به رغم فضای موجود، از کارهائی بود که ما توانستیم انجام دهیم و سن من هم کم بود و به خاطر مسائل امنیتی، به تنهائی عهده دار این مسئولیت شده بودم. بعضی از آنها به پدرم زنگ زده و با ایشان دعوا کرده بودند که: مواظب پسرت باش! بعضی ها هم برخورد خوبی داشتند و امضا کردند که اغلب علمای طراز اولی چون: آقای مروارید، آقای میرزاجواد تهرانی، آقای فلسفی، حاج آقا حسین شاهرودی، آقای مرتضوی و خود آقای هاشمی نژاد بودند. البته آقای میلانی آن زمان فوت کرده بودند. به جز این اعلامیه، اعلامیه های دیگری هم بود که شما درتهیه آن، با شهید هاشمی نژاد همکاری داشتید؟ آن اعلامیه در روحانیت مشهد بحرانی ایجاد کرد، چون بعضی ها مخالف بودند و بعضی ها هم سابقه کمی در مبارزه داشتند؛ ولی می ترسیدند و امضا نمی کردند و خیلی نگران شدند که چرا چنین وضعی پیش آمده است؟گفتم که، حتی یکی از آنها با پدرم تماس گرفته بود. بعضی ها هم دوست داشتند جزو مبارزین تلقی شوند، ولی امضا نمی کردند و این بینشان فاصله ایجاد می کرد! یکی دو مورد هم اشخاصی بودند که می خواستند امضا کنند، ولی به دلیل مواضع فکری شان، آقای هاشمی نژاد به من تأکید می کردند که از آنها امضا نگیرید! من هم اعلامیه را نزد آنها نبردم. آنها کلی هم تلاش کردند و حتی یکی از آنها با آقای فلسفی تماس گرفته بود که:« آن آقائی که از شما امضا گرفته، چه کسی است؟ من هم می خواهم این اعلامیه را امضا کنم!» به این ترتیب چنین بحث هائی طی این جریان ها پیش آمده بود. وقتی به مدرسه فیضیه حمله کردند- منظور من حمله دوم در سال 52&nbsp;&nbsp;&nbsp; 53 است، نه حمله اول در سال 42- آقای هاشمی نژاد بعد از ظهر ها سه روز در روزهای عرفه، یوم الترویه و شهادت امام محمد باقر(ع)، در منزلشان روضه داشتند. کارهای روضه و جلساتشان را من انجام می دادم. روز آخر گفتند: «من خودم منبر می روم» روزهای قبل شخص دیگری منبر می رفت . ایشان در سخنرانی شان طی 3&nbsp;&nbsp;&nbsp; 4 دقیقه به حادثه قم اشاره کردند و&nbsp; حضار گریستند. جلسه کوچکی بود مجموعاً 100 نفر از علما و طلبه ها حضور داشتند. قبل از سخنرانی، خود شهید هاشمی نژاد به من گفتند: «اگر می توانی این سخنرانی را ضبط کن!» من ضبط صوت بزرگی داشتم که نوارهای ریلی می خورد. ضبط را از منزلمان آوردم و سخنرانی ایشان را ضبط کردم که متن پیاده شده سخنرانی را هنوز دارم و این برای من خیلی اهمیت داشت، چون ضبط کردن در آن موقع، اتفاق مهمی بود. زمانی که مدیر رادیو شده بودم و خدمت آیت الله خامنه ای رسیدم، ایشان برای اینکه می خواستند اهمیت مدیریت رادیو را بگویند، گفتند: «وقتی ما در مشهد سخنرانی می کردیم و بعضی شب ها آقای مرتضی فاطمی ضبط&nbsp; صوتشان را پای سخنرانی ما می گذاشت، چون سخنان ما در حال ضبط بود، فکر می کردیم الان تمام دنیا مخاطب ماست و به دولت امریکا حرف می زدیم و به رئیس جمهور امریکا و انگلیس توصیه می کردیم! حالا رادیوی این کشور در اختیار شماست و این خیلی اهمیت دارد» آقای مرتضی فاطمی که الان هم هست و از دوستان مشترکمان هستند، دفتر نوار و پخش صدا درست کرده بود و نوارهای قرآن هم داشت، چون خودش هم قاری قرآن بود و اصلاً مغازه اش برای این کار بود؛ کاری بود که بعدها رواج پیدا کرد،اما در آن زمان نادر بود. در مغازه اش نوارهای مذهبی از نوع ریلی داشت. آن روز هم به دلیل اهمیت سخنرانی، آقای هاشمی نژاد گفتند: آن را ضبط کن. سه چهار روز گذشت. شبی ما عروسی بودیم که یادم هست عروسی آقای راستگو بود که بعدها در تلویزیون، برای کودکان برنامه اجرا می کرد. آقای هاشمی نژاد هم با من بود و من هم تازه رانندگی یاد گرفته و پشت فرمان نشسته بودم. ماشین هم ماشین خود آقای هاشمی نژاد بود. ساعت 11&nbsp;&nbsp;&nbsp; 11:30 شب از عروسی برگشتیم. خانم آقای هاشمی نژاد عمه من بودند و به دلیل همین محرم بودن، من خیلی در خانواده&nbsp; ایشان رفت و آمد داشتم و چون آقای هاشمی نژاد هم دائی من بودند، با خانواده شان محشور بودم. آخر شب آمدیم و خوابمان می آمد و دیر هم شده بود. آقای هاشمی نژاد گفتند: «ماشین را با خودت ببر، صبح بیاور» آقای حسین زاده هم با ما بودند. در خیابان پیچیدم و ایستادم آقای هاشمی نژاد که پیاده شد، ما بدون آنکه منتظر باشیم، رفتیم. آن موقع موبایل هم که نبود که زود اطلاع بدهند و جائی هم که من بودم، تلفن نداشت. چون بنده در حوزه درس می خواندم و در حجره بودم. صبح برای تحویل دادن ماشین به منزل ایشان رفتم که دیدم خانه خیلی به هم ریخته است! به عمه گفتم: «چه شده است؟» گفتند: «دیشب که شما آمدید، ساواکی ها در خانه بودند. عده ای هم در کوچه روبرو ایستاده بودند و منتظر آقای هاشمی نژاد بودند و تا با همان حالت خستگی داخل آمد، در حیاط گفتند: دست ها بالا و یک ساعتی خانه را گشتند و همان شب ایشان را بردند!» از آنجا ایشان را به زندان برده بودند. همزمان با ایشان آقای طبسی را هم گرفته بودند. آقای هاشمی نژاد دو سال زندان کشید و آقای طبسی یک سال و نیم. آن موقع من یک ماشین ژیان داشتم که مال خودم بود و ماشین داشتن هم خیلی مهم بود. به دلیل وضعیت موجود هفته ای سه روز با آن ماشین، خانم آقای هاشمی نژاد و بیشتر خانم آقای طبسی را برای ملاقات به زندان می بردم. در این یکی دو سال به خاطر تنهائی خانواده ایشان و اینکه پسرشان هم کوچک بود و در خانه مردی نداشتند و من هم محرم بودم، تمام این دو سال را منزل ایشان بودم که فکر می کنم حدود سال های 53&nbsp;54 بود. آیا از سفرهای مکرر ایشان به شهرستان ها و سخنرانی های ایشان مواردی را به خاطر دارید؟ آن زمان چند روحانی منبری در ایران بودند که به مناسبت های مختلف، به شهرستان ها دعوت می شدند. البته تعدادی از این منبری های معروف، به مبارزه معروف نبودند، مثل آقای فلسفی و آقای مناقبی، ولی برخی از منبری ها بودند که به منبری های سیاسی معروف بودند، مثل آقای هاشمی نژاد و آقای خزعلی که اینها برای دهه گی به شهرستان ها می رفتند، یعنی یک دهه می ماندند و منبرهایشان حسابی گل می کرد و سیستم آنجا را به هم می ریخت! در واقع ممر درآمد و زندگی و لذتی هم که آقای هاشمی نژاد می برد، از همین منبرهای شهرستانی بود. شما خاطره ای از آن سفرها و همراهی با ایشان ندارید؟ خیر. البته آن سفرها در بسیاری از مواقع به درگیری، زندان، دستگیری یا فرار منجر می شد. من با خانواده به آنجا می رفتیم و چنین علاقمندی هایی، چه در زندگی شخصی و سیاسی هم داشتم. آن دوران، دوران اختناق و خفقان بود. در همان زمان در زندان وکیل آباد پاسبانی بود به نام آقای خانی که واقعاً آدم خوبی بود و خیلی خدمت می کرد. خیلی وقت ها خودش پیشنهاد می کرد که به اسم برادر آقای هاشمی نژاد برای ملاقات داخل بروم، چون ملاقات فقط برای افراد درجه یک زندانی بود. این پاسبان الان هم هست و در آستان قدس رضوی کار می کند. او برای اینکه اخبار زندان را به ما برساند، در منزلش با ما قرار می گذاشت که این برای کسی که مسئول ملاقات های زندان بود، خیلی خطرناک بود. گاهی وقت ها فکر می کردیم نکند این شخص ساواکی باشد که این طوری رفتار می کند؟ ولی واقعاً شجاعت داشت. به خانه اش می رفتیم و وسائل شخصی که حاج آقا نیاز داشتند، به ایشان می دادیم. اگر با ایشان هم مصاحبه کنید فکر کنم خوب باشد. انصافاً به آقای هاشمی نژاد و آقای طبسی کمک می کرد. آقای هاشمی نژاد در دوران زندان خیلی احتیاط می کرد و وقتی می خواستیم برای ملاقات داخل برویم، می گفت: «داخل می آئید که چه بشود؟» آن موقع پشت تلفن صحبت می کردیم و هر هفته، دو سه بار به زندان می رفتیم. زندان وکیل آباد هم، آن موقع خارج از مشهد بود. ایشان احتیاط هائی داشت که مبادا ما به خاطر ملاقات با ایشان، به دردسر بیفتیم.یک بار من هم به دلیل علاقمندی و اینکه دیدم که یک سالی از زندان آقای هاشمی نژاد گذشته است و هیچ کس یادی از ایشان نمی کند، خواستم کاری کرده باشم.خاطرم هست یک بار آقای هاشمی نژاد در ژاسی&nbsp;&nbsp; پگاه در خیابان ارگ -که اکنون به خیابان امام خمینی تغییر نام یافته است- ژس پرسنلی گرفته بودند. بعد هم ژس دیگری از آقای طبسی پیدا کرده بودم و چون هر دوی اینها زندان بودند، من به ژاسی پگاه رفتم و گفتم که: از این ژس 100 تا می خواهم! اینکه در آن شرایء این تعداد ژس می خواستم کار دشواری بود! یادم هست گفتم: «ایشان دائی من هستند و فوت کرده اند؛ می خواهم ژس هایشان را در خانواده تقسیم کنم!» بعد هم جائی رفتم تا برایم مهر درست کنند&nbsp; به آن آقا گفتم که این مهر برای عزاست! جمله روی مهر هم این بود: «یک سال گذشت، یادشان گرامی باد!» این مهر را پشت همه ژس ها زدیم&nbsp; و هیچ چیز دیگری هم روی آن ننوشتیم. آدرس همه علما و مراجع را در مشهد و قم و موسسات دینی جمع آوری کردیم و این ژس ها را برای آنها فرستادیم! با اینکه بچه بودیم، ولی کار عجیبی بود. خوشبختانه لو نرفتیم. بعداً آقای هاشمی نژاد گفتند: «در زندان از ما بازجوئی کردند و به ما گفتند: که این ژس ها را چه کسی فرستاده است؟» در واقع می خواستند از این طریق اطلاعات بگیرند. این یکی از خاطرات جالب زندگی من است. در این باره از کسی چیزی نشنیدید و واکنشی ندیدید؟ &nbsp; یادم هست با پدرم به قم، نزد آیت الله مکارم شیرازی رفته بودم. پدرم با ایشان رفیق بودند. آنجا دیدم که ایشان برای پدرم تعریف می کردند که: چند روز پیش پاکتی به اینجا پست شده بود که ژس آقای هاشمی نژاد و آقای طبسی در آن بود! البته خانواده ام اطلاعی از این موضوع نداشتند. شهید هاشمی نژاد در روزهای پیروزی انقلاب یعنی در دهه فجر چه می کردند؟ در روزهای قبل از پیروزی انقلاب آقای محمد سراب زاده، داماد آقای محمدی گیلانی -که ایشان بهبهانی بود- آقای هاشمی نژاد را برای سخنرانی به رودسر دعوت کرد. آقای هاشمی&nbsp; نژاد هم، مرا به عنوان سخنران فرستادند! با اینکه آن موقع فقط نوزده سال داشتم، ولی خیلی شبیه آقای هاشمی نژاد حرف می زدم و سخنرانی ام شبیه ایشان بود و مثل ایشان ضمن سخنرانی روی منبر، با داد و فریاد حرف می زدم و تمرین کرده بودم! پس از سخنرانی در رودسر مرا دستگیر کردند و به تهران آوردند. خیلی از آخوند ها را در ماه رمضان آن سال، از جاهای مختلف دستگیر و به تهران آورده بودند که من هم در میان آنها بودم. &nbsp;بعداً در لنگرود یا رودسر، یکی از خیابان ها را به نام من گذاشته بودند چون ماجرای دستگیری من، اولین درگیری بود که در آن شهر اتفاق افتاده بود! ما با گروهی بودیم که رشت را گرفته بودند و رئیسمان آقای احسان بخش را هم گرفته بودند. ایشان امام جمعه و شخص معتبری بودند و همه ایشان را می شناختند. آن آخوند را به همراه دو تن از همراهانش آزاد کردند. او هم مردانگی کرد و با همان لهجه رشتی گفت: «ما چهار نفر بودیم، او را هم آزاد کنید!» به این ترتیب مرا هم آزاد کردند. آنجا کسی مرا نمی شناخت. البته بقیه هنوز آزاد نشده بودند. به این ترتیب در روز 16 شهریور مرا آزاد کردند. وقتی از شهربانی بیرون آمدم، فقط یک پیراهن و شلوار آخوندی تنم بود. یک دائی دیگرم برادر آقای هاشمی نژاد (آقا سید علی) در شمس العماره (موزه وقت) مغازه ای داشت. تنها جائی را که بلد بودم، همان جا بود، ولی نمی دانستم که آنجا به شهربانی نزدیک است؛ این شد که پرسان پرسان توانستم مغازه اش را پیدا کنم. وقتی آنجا رسیدم، دائی ام گفتند که: آقای هاشمی نژاد هم یک سخنرانی مهم در مشهد کرده است و از آنجا به عنوان فراری ناشناس بیرون آمده است و الان در هتلی پشت شمس العماره بالای مدرسه مروی است! (نمی دانم این هتل هنوز هست یا نه؟) ما به آن هتل رفتیم و با آقای هاشمی نژاد صحبت کردیم. معلوم شد که یک سخنرانی کرده و مشهد را به هم ریخته و حالا هم از آنجا بیرون آمده است. عصر همان روز من به مشهد بازگشتم. آقای هاشمی نژاد هم به مشهد برگشت و محوریت ایشان در مشهد همچنان ادامه داشت و به سخنرانی هایش تا پیروزی انقلاب و بازگشت امام ادامه داد. روز دوم و سوم دهه فجر که امام در مدرسه علوی بودند، آقای هاشمی نژاد گفت :که به دیدن امام برویم. من هم همراه ایشان رفتم. یک شب را در شاهرود بودیم و شبانه به تهران رسیدیم و به مدرسه علوی رفتیم. اولین بار امام را در آنجا دیدم. پائین اتاق بزرگی بود که آنجا برای نماز صبح نشستیم. گفتند: امام برای نماز صبح آنجا می آیند. آقای هاشمی نژاد هم برای دیدن امام دم در ورودی رفتند و ایشان را بغل کردند! و من با حیرت آنجا ایستاده بودم و امام را از نزدیک می دیدم. سلام و احوال پرسی کردند و نماز صبح را خواندیم. اتاقی بود که مردم برای ملاقات به آن اتاق می رفتند. من هم بیرون در اتاق ایستادم و آقای هاشمی نژاد داخل اتاق رفتند. سه چهار نفر هم همراه امام در اتاق بودند. یادم هست روز قبل، امام مهندس بازرگان را به عنوان نخست وزیر معرفی کرده بودند. هر چند دقیقه یک بار که امام می نشستند، آقای هاشمی نژاد و آقای محلاتی به تناوب پشت بلندگو می رفتند و به مردم می گفتند: «حمایت از دولت مهندس بازرگان وظیفه شرعی است» و مردم را به راه پیمائی برای حمایت از دولت بازرگان دعوت کردند. فردای آن روز یعنی 21 بهمن خداحافظی کردیم و به مشهد بازگشتیم. خوب یادم هست وقتی از خیابان پیروزی رد می شدیم، مردم را در خیابان ها مسلح می دیدیم و وقتی کنار امامزاده هاشم ایستاده بودیم، صدای تیراندازی را در تهران می شنیدیم. شب به بهشهر زادگاه شهید هاشمی نژاد رفتیم. فردای آن روز یعنی 22 بهمن در بهشهر بودیم. خلاصه بعد از ظهر آن روز، آقای هاشمی نژاد در اتاق نشسته بودند و من هم بیرون بودم. فضای شهر انقلابی بود. یکمرتبه آقای هاشمی نژاد داد زد: بیائید، همه چیز تمام شد! از رادیو شنیدند که ارتش اعلام بی طرفی کرده است. ما هم به ساری رفتیم.&nbsp; ملت جمع شده بودند آقای هاشمی نژاد هم سخنرانی کردند. یادم هست وسط سخنرانی، فرمانده شهربانی آمد و گفت که: شهر به هم ریخته، این کلید اسلحه خانه شهربانی است، دست شما باشد تا اسلحه ها دست مردم نیفتد! فردای آن روز به سمت مشهد حرکت کردیم. در راه متوجه شدیم که رادیو و تلویزیون هم سقوط کرده است. در مشهد فقط آقای طبسی بود، چون آقای خامنه ای در تهران بودند. از رادیو شنیدیم که بیانیه های آقای طبسی به عنوان رئیس کمیته انقلاب اسلامی خوانده می شود. شبانه به مشهد رسیدیم. چرا شهید هاشمی نژاد پس از پیروزی انقلاب، مسئولیت اجرائی جدی و رسمی به عهده نگرفتند؟ یک دلیل این بود که آن وقت ها، زمان کم بود. ایشان یک زمانی بعد از شهادت آقای بهشتی، برای دادستانی کل مطرح شدند. یادم هست که مرحوم احمدآقا با ایشان تماس گرفتند، ولی ایشان باز هم قبول نکردند. بیشتر به محتوای انقلاب علاقمند بودند و شلوغی های اول انقلاب و رقابت ها و توی سرزدن ها خیلی برایشان مهم نبود. با چنین روحیه ای ایشان چگونه دبیری حزب جمهوری اسلامی را پذیرفتند؟ ایشان دوست داشتند در مشهد باشند و دبیری حزب هم به این خاطر بود که عضو حزب جمهوری اسلامی شده بودند و با اعضای شورای مرکزی هم دوست بودند. از طرفی برای حزب هم، حضور ایشان اعتبار بود. ایشان به خاطر بحث های علمی و تحقیقاتی در حزب بودند. آن موقع حزب جمهوری اسلامی محوریت طرفداران امام را داشت. ایشان در آنجا فقط کارهای درسی و ایدئولوژیکی می کرد، یعنی یک سری کلاس&nbsp; درس را شروع کرده بود. اتفاقاً آقای هاشمی نژاد خیلی سریع تر از دیگران احساس می کرد که فضا دارد ملتهب می شود و خیلی به ما تأکید می کرد که: وظیفه اصلی آخوندی اینها نیست. باید اشخاص باظرفیت و کادر آینده انقلاب را سامان دهیم. یادم هست همان موقع که به رادیو و تلویزیون مشهد رفته بودم و برای آنها مطلب می نوشتم، ایشان به من می گفت: «دوست دارم جائی را داشته باشم که حرف بزنم و صحبت کنم. همه دنبال کارهای اجرائی افتاده ایم» نظر ایشان این بود که باید برای انقلاب کادر سازی و دیدگاه های ایدئولوژیک را تعریف کرد. آینده این انقلاب قرار است براساس مبانی دینی باشد و در دین به همه چیز پاسخ داده شود و کسی هم نیست که بتواند اینها را تعریف و تفسیر کند. آقای هاشمی نژاد در حقیقت می خواست روی دین و انقلاب، عمقی و پایه ای کار شود. شهید هاشمی نژاد حساسیت ویژه ای به التقاط داشتند . در این مورد به نکاتی اشاره کنید. اتفاقاً در پایان بحثم راجع به آقای هاشمی نژاد می خواهم در این باره صحبت کنم. حساسیت ایشان در این مورد خیلی قابل توجه تر از بخش های دیگر است. ایشان نوعی حساسیت درباره التقاط و در حقیقت، در باره نوعی کنار هم چیدن عقاید مختلف داشت. در عین روشنفکری ، پایبندی بسیار عمیقی به مباحث سنتی داشت و در عین حال به شدت هم با تحجر و ارتجاع مرزبندی داشت. مثلاً درگیری که ایشان با دیدگاه های&nbsp; مجاهدین خلق پیدا کرده بود، یکی از شاخصه&nbsp; های اصلی زندگی سیاسی بعد از انقلاب ایشان بود، به خصوص اینکه در عین حال، با همین قدرت هم علیه انجمن حجتیه دیدگاه هایش را ارائه می کرد. در نفی پایبندی های ارتجاعی و اعتقاد به پایبندی های سنتی، از افراط و تفریط پرهیز داشت و علت هم این بود که از نظر فقهی، شخصیت کار کرده ای بود و همیشه در مشهد به سطوح درسی که تدریس می کرد، معروف بود.آقای هاشمی نژاد همیشه کفایه تدریس می کرد، یعنی بالاترین سطح. پایبندی و تصلب و عنصر ضد التقاط و ضد تحجر&nbsp; کاملاً در زندگی قبل و بعد از انقلاب و به طور مشخص زندگی بعد از انقلابش مشهود بود، چون آن طوری که ایشان وارد مبارزه شده بود، کاملاً مشخص بود که مجاهدین خلق یکی از اهداف جدی ایشان خواهد بود.    منبع: موسسه مطالعات تاریخ معاصر ایران
