گلکسی اس 8 با باتری ساخت LG Chem عرضه می شود
 سامسونگ در نظر دارد تا در گلکسی اس ۸، پرچمدار بعدی این شرکت از باتری های تولید شده توسط LG Chem استفاده کند. بخش دانش و زندگی تبیان  &nbsp; &nbsp;    تصمیم سامسونگ مبنی بر استفاده از باتری های LG Chem در گلکسی اس ۸، یک هفته پس از آن گرفته شد که سامسونگ تولید گلکسی نوت ۷ خود را به دلیل مشکلات بی پایان باتری متوقف کرد.   براساس اطلاعات ارائه شده، سامسونگ درصدد توافق با ال جی چم برای تولید باتری های مورد نیاز برای نسل بعدی پرچمدار سامسونگ است که ابتدای سال آینده ی میلادی راهی بازار خواهد شد. به نظر می رسد سامسونگ سال آینده تنها یک پرچمدار راهی بازار خواهد کرد و از این رو در نظر دارد تا تعداد تامین کنندگان باتری گوشی هوشمند خود را افزایش دهد.   زمانی که سامسونگ برای اولین بار گلکسی نوت ۷ را فراخوانی کرد، علت انفجار این گوشی هوشمند را باتری هایی خواند که توسط Samsung STI تولید شده است. پس از آنکه سامسونگ ۲.۵ میلیون گوشی هوشمند را از بازار جمع آوری کرد، باتری های ATL جایگزین نمونه های تولید شده توسط خود سامسونگ شدند، حال آنکه اندکی پس از عرضه نسخه های تعویض شده، دوباره اخباری در مورد انفجار گلکسی نوت ۷های تعویض شده نیز منتشر شد.   هنوز مشخص نیست که چرا گلکسی نوت ۷ پس از تعویض نیز دچار انفجار می شد. سامسونگ به همراه نهادهای دولتی کره ی جنوبی در حال انجام تحقیقاتی به منظور یافتن دلیل اصلی انفجار این گوشی هوشمند هستند.   با توجه به مشکلات پیش آمده برای گلکسی نوت ۷، استراتژی سامسونگ برای دریافت باتری های مورد نیازش از ال جی چم، امری کاملا طبیعی است.      منبع:زومیت