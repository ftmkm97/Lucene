نسخه خطی دیوان حضرت علی (ع) به نمایش درمی آید
 همزمان با فرارسیدن عید غدیر،‌ نسخه خطی از دیوان امیرالمومنین حضرت علی (ع) در موزه کتاب و میراث مستند ایران، به نمایش در می‌آید. بخش کتاب و کتاب خوانی تبیان    &nbsp;به نقل از روابط عمومی سازمان اسناد و کتابخانه ملی ایران، این دیوان م‍ن‍س‍وب‌ ب‍ه‌ ح‍ض‍رت‌ علی‌ (ع‌) است و ب‍ر ح‍س‍ب‌ ح‍روف‌ آخ‍ر قافیه‌ها از ه‍م‍زه‌ ت‍ا ی‍اء م‍رت‍ب‌ ش‍ده‌ و در ذیل‌ اب‍ی‍ات‌، ت‍رج‍م‍ه‌ آن‌ ب‍ه‌ ش‍ع‍ر ف‍ارسی‌ ن‍ی‍ز آورده‌ ش‍ده‌ اس‍ت‌. به عقیده ف‍ه‍رس‍ت‌نگاران‌ کتابخانه آیت‌العظمی م‍رعشی نجفی در قم،‌ این دیوان ه‍م‍ان‌ اش‍ع‍ار «ان‍وار ال‍ع‍ق‍ول‌ ف‍ی‌ اش‍ع‍ار وص‍ی‌ال‍رس‍ول» قطب‌الدین کیدری را در ب‍ردارد که همراه ب‍ا دگ‍رگ‍ونی‌هایی‌ در تنظیم و ترتیب اس‍ت و م‍ع‍ل‍وم‌ ن‍ی‍س‍ت‌ چ‍ه‌ ک‍سی‌ این دیوان‌ را گ‍ردآوردی کرده است. یکی از ویژگی‌های این نسخه این است که علی رضا بن سید شریف‌الحسینی، این نسخه را با خط نستعلیق بسیار خوش در سال ۱۲۹۰ ه.ق رونوشت کرده و بر اساس گزارش «فنخا» از این کاتب فقط همین نسخه گزارش شده که نسخه فوق را از لحاظ شناسایی کاتبان و خوشنویسان برجسته، حائز اهمیت می‌کند. تزئین این نسخه با سرلوح مذهب با نقش گل و بوته به زر و مشکی و شنگرف و لاجورد و نیلی و سبز و سفیداب است و جداول به زر و مشکی و لاجورد، کمند اندازی به مشکی مزین شده‌اند. سرفصل‌ها نیز به خط ثلث و نستعلیق بسیار خوش به شنگرف و گاه لاجورد است. . جلد این دیوان نیز مقوایی با روکش تیماج عنابی و درون جلد آستر کاغذی ابری الوان است. در پایان نسخه مطالبی از کاتب نسخه مبنی بر اینکه نسخه را به جهت فرزندش تحریر کرده همراه با نصایحی خطاب به وی و نیز منظومه کوتاهی در ماده تاریخ کتابت نسخه نوشته شده که از لحاظ اخلاقی قابل تأمل و استفاده است. یادآوری می‌شود، ۱۸ عنوان نسخه‌ خطی شامل شرح، ترجمه و تفسیر، بر این دیوان وجود دارد. این دیوان بارها در ایران و خارج از ایران چاپ و منتشر شده است.     منبع: 
خبرگزاری مهر 
