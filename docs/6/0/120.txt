تعریف بیکاری از کِی عوض شد؟
 نحوه محاسبه نرخ بیکاری در کشور بر اساس یک ساعت کار در هفته است. رئیس مرکز آمار ایران چند روز گذشته با بیان اینکه بر اساس شاخص های بین المللی، با یک ساعت کار در هفته فرد در فهرست شاغلان قرار می گیرد، گفت: «نرخ اشتغال و بیکاری در ایران بر همین اساس محاسبه می شود.» بخش اقتصاد تبیان  &nbsp;    نحوه محاسبه نرخ بیکاری در کشور بر اساس یک ساعت کار در هفته است. رئیس مرکز آمار ایران چند روز گذشته با بیان اینکه بر اساس شاخص های بین المللی، با یک ساعت کار در هفته فرد در فهرست شاغلان قرار می گیرد، گفت: «نرخ اشتغال و بیکاری در ایران بر همین اساس محاسبه می شود.»

اشتغال یک ساعته ای که به اعتقاد نماینده ایران در سازمان بین المللی کار (ILO)،&nbsp; درآمد آن 3 هزار و 760 تومان است. حالا جای این سوال مطرح است چند نفر از 25 میلیون نفر شاغل در کشور با یک ساعت کار در هفته در این لیست قرار می گیرند؟

در دولت هفتم و اوایل دولت هشتم معیار اشتغال در کشور 2 روز در هفته یا همان 16ساعت در هفته بود که به اذعان پارسا، تغییر تعریف بیکاری در دولت هشتم آغاز شد.

پارسا، رئیس مرکزآمار چند روز گذشته درباره چگونگی جمع آوری اطلاعات برای اعلام آمار اشتغال در کشور گفت: در دنیا تمامی خبرگان در حوزه اشتغال و بیکاری گرد هم آمده و اعلام کرده اند که دو روز کار در هفته ملاک شاغل بودن یا نبودن یک فرد است و این در مجموعه آمار سازمان ملل نیز تعریف شده و با آن تعریف حساب و کتاب های لازم صورت می گیرد.&nbsp; از اواخر دولت هشتم تعریف رسمی کل دنیا برای اشتغال یک ساعت در هفته را به معنای شاغل بودن یک فرد در نظر می گیرند.

از زمان دولت اصلاحات بود که یک ساعت کار در هفته هم اشتغال به حساب می آید.

&nbsp;اما در کنار تمام این موارد نکته مهم دیگر این است که پارسا اعلام کرده اگر نرخ بیکاری با تعریف گذشته محاسبه شود میزان بیکاری 2درصد افزایش می یابد. اگر بخواهیم با ملاک 16ساعت در هفته نرخ بیکاری را محاسبه کنیم آخرین نرخ بیکاری بهار امسال که از سوی مرکز آمار12.2 درصد اعلام شد حدود 14.2 درصد می شود.

اولیا علی بیگی ،رئیس کانون عالی شوراهای اسلامی کار ایران با انتقاد از معیار تعریف فرد شاغل در ارائه آمار گفت: طبق تعریف سازمان جهانی کار، یک ساعت کار در هفته فرد شاغل محسوب می شود اما واقعیت این است که باید با نگاه به واقعیات جامعه خودمان در مورد مبنای سنجش و استخراج آمار تصمیم بگیریم.

رئیس کانون عالی شوراهای اسلامی کار ایران، با تاکید بر اینکه قاعدتا در تصمیم گیری ها باید به تناسب شرایط جغرافیایی، سیاسی و اقتصادی داخلی تصمیم گیری شود گفت: اگر قرار است بر اساس معیارهای بین المللی آمار را ارائه دهیم باید خدمات مساوی و هم تراز باجامعه بین المللی به نیروی کار ایرانی ارائه شود.

وی با یادآوری اینکه حداقل دستمزد سال 95 به میزان 812 هزار تومان گفت: با احتساب این میزان دستمزد ماهانه، دستمزد یک ساعت کار معادل 3760 تومان است، آیا این نرخ دستمزد با دستمزد یک کشور توسعه یافته برابر است؟

&nbsp;در حال حاضر با توجه به اینکه مسئولان دولت فعلی درباره نرخ بیکاری تأکید می کنند که باید مطابق تعریف مرکز آمار و استاندارهای آماری جهانی باشد که " استاندارهای آماری جهانی درباره تعریف یک ساعت کار در هفته بیان می کنند: " اگر فردی با یک ساعت در هفته کار تأمین معیشت کند شاغل محسوب می شود. حالا با توجه به وضعیت معیشتی نیروی کار در ایران و درآمد یک ساعته3 هزار و 760 تومان می توان یک ساعت در هفته را ملاک شاغل دانست.    
منبع:فرهنگ نیوز