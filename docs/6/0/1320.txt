نامه اعتراض مولایی در واکنش به تصمیم فدراسیون وزنه برداری
   بهادر مولایی وزنه بردار دسته 105+ که از سوی شورای عالی فنی از همراهی تیم ملی برای حضور در بازی های المپیک جای ماند و در ادامه به علت تصادف در جاده به شدت مصدوم شد به علت مصاحبه هایش چند روز پیش از سوی کمیته انضباطی فدراسیون از حضور در میادین ورزشی تعلیق شد. وی در واکنش به این اقدام نامه اعتراض آمیزی منتشر کرد.  بخش ورزشی تبیان &nbsp;    متن نامه به این شرح است: 
 و قل جآء الحق و زهق الباطل. ان الباطل کان زهوقا گیرنده فدراسیون وزنه برداری (متصدی فدراسیون و شورای فنی و کمیته انضباطی) موضوع اعتراض به رای صادره بی اساس و غیر شرعی و عرفی و قانونی غیابی صادره در خصوص اینجانب بهادر مولایی بسیجی و سرباز ولایت و رزمنده و تلاشگر در سنگرهای ورزشی و مرید ملت فهیم و عزیز ایران اسلامی بدینوسیله به اطلاع می رساند با توجه به نزدیک شدن در ماه محرم الحرام و پیچیدن شمیم معطر حضرت سیدالشهداء (علیه السلام) و پیروزی خون بر شمشیر و اثبات حق بر باطل. اینجانب به رای صادره غیابی اعتراض داشته و این رای را به دور از انصاف و عدالت می دانم و اعلام می نمایم این رای غیر شرعی و قانونی می باشد . مراتب جهت انجام تشریفات قانونی و اطلاع صادرکنندگان این رای در مدت قانونی مهلت اعتراض تحریر و ارسال می گردد. امید است صادرکنندگان این رای بی اساس ادله محکمه پسند و بینه متقن و مستندی را ارایه دهند. زیرا نظر قوه محترم قضاییه و دادگاه در این موضوع فصل الخطاب است و اگر تخلف و اشتباهی در صدور رای تعلیق اینجانب توسط صادرکنندگان رای جستجو و آشکار شود مدارا و مماشات نخواهم داشت و آنها را قویا" تحت تعقیب قانونی قرار خواهم داد ضمن اینکه به موازات پیگیری اداره کل حقوقی بسیج کشور به صورت مستقل جهت پیگیری تبیین حق در برنامه می باشد. طبق تحقیقات کارشناسانه صورت گرفته آقای مهدی روحانی فاقد تحصیلات حقوقی می باشند و مجوز اظهار نظر و صدور رای ندارند و اگر کوچکترین تسلطی در امور حقوقی داشتند رای بَدوی را روی سایت قرار نمی دادند . این خود حاکی از عدم آگاهی حقوقی مشادالیه می باشد.    منبع : خبرگزاری صدا و سیما
