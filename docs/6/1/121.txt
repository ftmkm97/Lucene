چرا بانک مرکزی ترازنامه خود را منتشر نمی کند؟
 سوال مهمی که در پی نامه نگاری جدید سیف با روحانی مطرح شده این است که چرا بانک مرکزی ترازنامه خود را منتشر نمی کند؟  بخش اقتصاد تبیان    &nbsp;پرداخت بدهی های دولت به بانک مرکزی در سال های مختلف همواره بعنوان یکی از دغدغه های اصلی سیاست گذاران پولی و بانکی محسوب می شود ولی این موضوع طی روزهای گذشته به نحوی دیگر رسانه ای شد.

در خبرهایی که طی این روزها در محافل خبری نقل می شود آمده که رئیس کل بانک مرکزی در نامه ای به رئیس جمهور خواستار پرداخت بدهی های دولت به این بانک شده است تا این بانک بتواند با تاخیری دوساله، ترازنامه مالی خود را منتشر کند.

هر چند در اصل خبر نامه نگاری سیف با روحانی شبهاتی وجود دارد و بانک مرکزی از اساس این خبر را رد می کند ولی سوالی درپی این خبرسازی مطرح شده و آن این است که چرا بانک مرکزی ترازنامه مالی خود را طی دو سال گذشته منتشر نکرده است؟!

این درحالی است که بانک مرکزی همواره بر بانک های دولتی و خصوصی فشار می آورد تا ترازنامه خود را هرسال منتشر کنند ولی تأخیر دوساله این بانک در انتشار صورت های مالی خود، حکایت از ابهام مهمی مبنی پرداخت بدهی ها و سایر تعهدات دولت به بانک مرکزی دارد.

گفتنی است، بانک مرکزی اینطور اعلام کرده که مجمع بانک مرکزی مربوط به سال 93 در بهمن 94 برگزار شده و تراز مربوط به سال 93 در همان مجمع به تصویب رسیده است و گزارش اقتصادی که حاوی خلاصه ای از اجزای ترازنامه مالی بانک در سال 93 است بلافاصله بعد از مجمع روی سایت بانک قرار گرفته اما همواره برای تکمیل آمار فاصله دو ساله در انتشار ترازنامه بوده است. این روال همیشه بوده است و&nbsp; انتشار ترازنامه منوط به نهایی شدن آمار مربوط به حوزه های مختلف اقتصادی غیر از حوزه مربوط به بانک مرکزی است.

بنابراین تراز نامه مربوط به سال 93 طی چند روز آینده منتشر می شود و ترازنامه مربوط به سال 94 نیز باید ابتدا در مجمع عمومی سال 95 مطرح و تصویب شود و بعد از تجمیع و نهایی شدن آمار منتشر خواهد شد. البته زمان برگزاری مجمع امسال هنوز مشخص نیست.

ابوالفضل اکرمی مدیرکل اقتصادی بانک مرکزی نیز در خصوص زمان انتشار صورت های مالی بانک مرکزی از انتشار ترازنامه مفصل سال 93 این بانک در آینده ای نزدیک خبر داد و&nbsp; هدف از تاخیر در انتشار ترازنامه سال 93 بانک مرکزی را تکمیل تدریجی اطلاعات و ارقام مربوط به ترازنامه برشمرد و افزود: بزودی گزارش بانک مرکزی در دو بخش تفصیلی و خلاصه منتشر می شود.

وی زمان انتشار ترازنامه خلاصه که در قالب کتاب سبز خواهد بود را پس از تشکیل مجمع عمومی سالانه بانک مرکزی اعلام کرد و افزود: در این گزارش، علاوه بر ترازنامه بانک مرکزی، عملکرد سیستم بانکی نیز ارائه می شود.

البته بانک مرکزی طی دو سال گذشته همواره در برگزاری مجامع رسمی خود با تأخیر چند ماهه همراه بوده است و مجمع امسال نیز تا کنون برگزار نشده است؛ براین اساس،طبق بند (د) ماده 17 قانون پولی و بانکی مصوب 1351، جلسات مجمع عمومی بانک مرکزی باید حداقل سالی یک بار تا پایان تیر ماه برگزار شده تا ترازنامه این بانک و همچنین گزارش های نظارتی درباره سیاست گذاری و عملکرد بانک تعیین تکلیف شود اما تا امروز هیچ شواهدی مبنی بر آماده سازی مقدمات برگزاری این مجمع به مطبوعات و محافل اقتصادی اعلام نشده است.

طبق همین قانون، مجمع عمومی بانک مرکزی با حضور&nbsp; وزیر امور اقتصادی و دارایی، وزیر بازرگانی و رئیس سازمان برنامه و بودجه تشکیل می شود. این در حالی است که در سال جاری و&nbsp; در جریان رسیدگی به لایحه تنظیم برخی از احکام برنامه های توسعه کشور ترکیب مجمع عمومی بانک مرکزی نیز مشخص شد به گونه ای که براساس مصوبه مجلس، رئیس جمهور (رئیس مجمع) وزیر امور اقتصادی و دارایی، رئیس سازمان مدیریت و برنامه ریزی کشور و دو نفر از وزرا به انتخاب هیات وزیران ترکیب مجمع عمومی را تشکیل می دهند.    
منبع:فرهنگ نیوز 