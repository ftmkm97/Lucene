دسترسی به منابع کتابخانه ملی بدون نیاز به مراجعه حضوری
 پورتال (Opac (online public access catalog به منظور ارائه فهرست اطلاعات کتابشناختی منابع موجود در کتابخانه ها به صورت آنلاین در دسترس علاقه مندان است. بخش کتاب و کنتابخوانی تبیان &nbsp;   &nbsp; پورتال (Opac (online public access catalog به منظور ارائه فهرست اطلاعات کتابشناختی منابع موجود در کتابخانه ها به صورت آنلاین در دسترس علاقه مندان است. مدیرکل اطلاع رسانی سازمان اسناد و کتابخانه ملی ایران گفت: هدف از راه اندازی این پایگاه، دسترسی عموم به لیست اطلاعات منابع موجود در یک کتابخانه است از این رو با کمک این پایگاه، افراد می توانند بدون نیاز به مراجعه حضوری نسبت به کتب، نشریات، پایان نامه، مقالات و سایر اقلام اطلاعاتی موجود در کتابخانه آگاهی پیدا کنند.
رضا شهرابی افزود: این پورتال با اتصال به پایگاه داده ای حاوی اطلاعات کامل منابع کتابخانه ای ( عناوین، پدیدآورندگان، موضوع، سال نشر، ناشر و محل نشر) در بازیابی منابعی که هر مراجعه کننده در جستجوی آنها بوده، کمک خواهد کرد.
وی گفت: کتابخانه ملی ایران فهرست اطلاعات کتابشناختی منابع خود را در آدرس http://opac.nlai.ir راه اندازی کرده و تمام افرادی که در جستجوی منبع مورد نظر خود در مخازن کتابخانه ملی هستند، با مراجعه به این پایگاه می توانند از وجود آنها مطلع شوند.
شهرابی توضیح داد: در صفحه اول پورتال و در بخش جستجوی بانک کتابشناسی، با انتخاب نوع منبع، افراد می توانند یکی از پایگاه های کتاب، نشریات، پایان نامه و نسخ خطی را انتخاب کرده و در پایگاه مورد نظر در فیلدهای مربوطه جستجوی خود را انجام دهند.    منبع: ایرنا
