اپلیکیشن قرآن صوتی وصل
 &nbsp;متن کامل قرآن و امکانات دیگر مذهبی  &nbsp;      "قرآن صوتی وصل" اپلیکیشنی مذهبی برای گوشی‌های اندروید است که توسط آن می‌توانید به متن کامل قرآن و موارد دیگر دسترسی داشته باشید.   اولین و مهمترین بخش این برنامه متن کامل قرآن به همراه صوت و ترجمه‌ی فارسی است. بدون شک کتاب آسمانی قرآن یکی از مهم‌ترین کتب برای مسلمانان دنیا از جمله ایران است که خواندن آن بارها توسط بزرگان دینی توصیه شده است. اپلیکیشن "قرآن صوتی وصل" در اقدامی پسندیده به طور کاملا رایگان متن کامل قرآن را به همراه خوانش صوتی آن مهیا کرده است که می‌توانید با نصب آن در گوشی اندرویدی خود، همیشه و همه جا این کتاب آسمانی را همراه داشته باشید. ترجمه‌ی فارسی نیز در کنار متن عربی قرآن تعبیه شده است تا کاربران ایرانی قادر به خواندن آن و درک معنا و مفهوم آیات باشند. قرائت صوتی که به آن اشاره شد به صورت آفلاین در برنامه وجود ندارد و برای استفاده از آن باید حداقل برای بار اول به اینترنت متصل باشید تا قادر به انتخاب ۱۲ قاری مطرح دنیا و دانلود فایل صوت مربوط به آن قاری باشید. امکان جستجو بر اساس نام سوره، کلمه، صفحه و‌... نیز در "قرآن صوتی وصل" در نظر گرفته شده است تا در صورت لزوم قادر به جستجو در بین آیات باشید. نشانه گذاری آیات نیز از دیگر ویژگی‌های موجود در بخش قرآن این اپلیکیشن به حساب می‌آید.&nbsp;   علاوه بر متن کامل قرآن امکانات دیگری نیز در "قرآن صوتی وصل" وجود دارد که در ادامه به معرفی آن‌ها خواهیم پرداخت. بخش اذان گو یکی از بخش‌های جالب در این اپلیکیشن است که توسط آن می‌توانید در زمان اذان، این بانگ دلنشین را با صدای زیبای مرحوم موذن زاده گوش فرا دهید. اوقات شرعی نیز در این بخش قرار گرفته است تا بتوانید به زمان دقیق نوبت‌های مختلف نماز و‌... دسترسی داشته باشید. سجده شمار و ذکر شمار نیز از بخش‌های دیگر "قرآن صوتی وصل" به حساب می‌آیند که با وجود آن‌ها این اپلیکیشن بیش از پیش به یک اپلیکیشن همه کاره در زمینه‌ی مذهب تبدیل شده است. و در آخر نیز باید به پخش زنده‌ی امکان مذهبی مانند حرم امام رضا (ع) و‌... اشاره کنیم که با کمک یک اتصال اینترنتی می‌توانید به طور زنده و آنلاین آن‌ها را مشاهده کنید. این برنامه به طور کاملا رایگان منتشر شده و دارای ۱۷ مگابایت حجم است.      منبع: زومیت &nbsp;