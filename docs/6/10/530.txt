وقتی آنوریسم مغزی پاره می شود
 آنوریسم مغزی، یک برآمدگی در دیواره رگ خونی مغز است. آنوریسم در اثر ضعیف بودن دیواره رگ خونی بروز می کند که به تدریج به علت بالا بودن فشار داخل عروق سبب برجستگی و برآمدگی می شود. آنوریسم ممکن است پاره شود و سبب خونریزی مغزی شود. زینب حکیمی - بخش سلامت تبیان   آنوریسم مغزی ناشی از نوعی ضعف در دیواره ی یکی از رگ های خونی مغز است. جریان خونی که در مغز وجود دارد، به دیواره ضعیف رگ فشار وارد کرده و ایجاد نوعی برآمدگی می کند. این برآمدگی را آنوریسم مغزی می گویند. در این حالت ممکن است دیواره ی رگ پاره گردد و موجب نشت خون به درون بافت های مغز و اطراف آن شود. زمانی که پارگی رخ می دهد بسیاری از مردم متوجه آن نمی شوند. اما در بسیاری از موارد ، پارگی آنوریسم رخ نمی دهد. حتی اگر در طی یک ام آر آی یا اسکن مغزی آنوریسم دیده شود، درمانی انجام نمی گیرد ، مگر اینکه میزان مشکل از یک حد خاص بیشتر بوده و یا فرد دارای سابقه ی خانوادگی پارگی آنوریسم باشد. در طی پارگی رگ خونی مغز چه اتفاقی می افتد؟ در طی پارگی رگ مغزی فواره ی خون تشکیل نمی شود، بلکه برای چند ثانیه خون به سمت بیرون نشت کرده و سپس پلاک تشکیل شده و خون منعقد می شود.  برخی بیماران ممکن است از یک نشت کوچک روزها یا هفته ها رنج ببرند که در نهایت منجر به پارگی بزرگ تر می شود. اما حجم بسیار کم خون نشتی هم می تواند موجب تحریک مغز گردد.  نشتت خون به بیرون از رگ موجب افزایش فشار داخل جمجمه می شود. همچنین موجب نرسیدن خون به بافت هایی که به آن احتیاج دارند خواهد شد. هم فشار و هم کمبود خون ناشی از پارگی آنوریسم می تواند به بیهوشی و حتی مرگ منجر گردد. 30 تا 50 درصد افراد به محض پارگی آنوریسم دچار مرگ خواهند شد.   نشانه های پارگی آنوریسم شایع ترین علامت این مشکل، تجربه شدیدترین سردرد است. این سردرد می تواند با سفتی گردن، احساس سوزن سوزن شدن صورت و حساسیت به نور همراه باشد. برخی بیماران صدای شلیک گلوله و یا بوم رادر هنگام پارگی در مغز خود می شنوند. مغز یک عضو بسیاری حساس است. بنابراین حتی اگر پارگی آنوریسم درمان شود، یک سوم افراد می میرند، یک سوم به نوعی اختلال پایدار دچار می شوند و یک سوم باقیمانده به سطح عملکرد طبیعی خود باز می گردند تشنج، احساس ضعف در اندام، تاری دید یا دو بینی و خستگی بیش از حد، همگی از علائم شایع هستند. اما سردرد ناگهانی و مشقت بار از مشخصه ی بارز این مشکل است و در هر صورت وجود خواهد داشت.  در حالی که ممکن است این نوع سردرد در هر جای سر احساس شود، اما بیشتر بیماران آن را در پشت چشم ها احساس می کنند. چه باید کرد؟ اگر کسی دچار علائم مذکور شد، باید بلافاصله خود را به اورژانس برساند و یا با 115 تماس بگیرد. برای کاهش فشار داخل جمجمه ناشی از آنوریسم پاره شده ، پزشکان چندین روش مختلف را به کار می گیرند. مغز یک عضو بسیاری حساس است. بنابراین حتی اگر پارگی آنوریسم درمان شود، یک سوم افراد می میرند، یک سوم به نوعی اختلال پایدار دچار می شوند و یک سوم باقیمانده به سطح عملکرد طبیعی خود باز می گردند.
    