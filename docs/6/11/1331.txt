جوانان ووشوی ایران بر سکوی نایب قهرمانی جهان ایستادند
   &nbsp;رقابت های ووشوی قهرمانی جوانان جهان که از روز پنجشنبه هفته گذشته با حضور نمایندگان 51 کشور در شهر «بورگاس» بلغارستان آغاز شده بود، امروز (دوشنبه) به اتمام رسید. بخش ورزشی تبیان    در پایان این رقابت ها، تیم جوانان ووشوی ایران در مجموع دو بخش تالو و ساندای دختران و پسران با کسب ۷&nbsp;مدال طلا، ۷ نقره و ۵ برنز و با شایستگی بر سکوی نایب قهرمانی جهان تکیه زد. تیم چین که قهرمان بلامنازع تمامی ادوار مسابقات جهانی و قاره ای محسوب می شود، با کسب&nbsp;۱۹ مدال طلا و ۳ نقره به عنوان قهرمانی رسید. همچنین، ماکائو با کسب ۵ مدال طلا، ۴ نقره و۳ برنز به مقام سومی رسید. در پایان این رقابت ها، «زهرا کیانی» که به تنهایی موفق به کسب دو مدال طلا و یک نقره شد، عنوان پرافتخارترین ووشوکار را به خود اختصاص داد. اسامی مدال آوران تیم ایران به این شرح است: مدال طلا: «زهرا کیانی» ۲ طلا، تیم دوئلین متشکل از«محمد حسینی» و «حسین رحمانی»،&nbsp;«یوسف صبری»، «محمدمهدی گرشاسبی»، «شاهین بنی طالبی» و «محمدعلی مجیری» مدال نقره: «نازنین بازدار» ۲ نقره، «طاها بدیعی» ۲ نقره، «حمیدرضا سهندی»، «فاطمه جزینی» و «زهرا کیانی» مدال برنز: «فاطمه جزینی» ۲ برنز، «فاطمه ویسی»، «محمدعلی مجیری» و «آرمین افراز»    منبع: خبرگزاری مهر 
