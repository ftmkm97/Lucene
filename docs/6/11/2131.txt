جیپ گرند چروکی با تیونینگ Vilner
  &nbsp;      شرکت تیونینگ ویلنر اقدام به تیونینگ جیپ گرند چروکی SRT و تبدیل آن به نسخه‌ی SAS کرده است.    &nbsp;اگر فکر می کنید که طراحی داخلی جیپ گرند چروکی SRT چیزی خاصی نیست که به آن پرداخت شرکت تیونینگ ویلنر نظر شما را عوض خواهد کرد .  طراحی داخلی این مدل از نیروهای SAS بریتانیا الهام گرفته است و طراحی داخلی متفاوتی را به این اس یو وی ۲۳۳۶ کیلوگرمی بخشیده است. این خودروی شاسی بلند مجهز به پیشرانه ای هشت سیلندر از نوع وی شکل است که دارای حجمی برابر با ۶۴۱۷ سی سی بوده و می تواند ۴۷۰ اسب بخار قدرت و ۶۳۰ نیوتون متر گشتاور را تولید کند. در بخش‌هایی مانند استراحتگاه پشت سری‌های صندلی های جلو علامت نیروهای سرویس ویژه‌ی هوابرد (SAS) دوخته شده است.&nbsp;   شعار نیروهای SAS با مظمون "هر کسی شجاع باشد برنده خواهد شد" نیز در این خودرو به چشم می‌خورد که نشان دهنده‌ی توجه این تیونر بلغاری به جزئیات است. اگرچه ویلنر بخش هایی از کابین را همانند قسمت‌های فیبر کربنی داشبورد را بدون تغییر نگه داشته است اما این شرکت، ترکیب رنگ داخلی SRT را در تمام بخش‌های کابین تغییر داده و متحول &nbsp;کرده است. در بخش‌هایی از کابین از چرم آلکانترای قرمز رنگ استفاده شده است که نمایی اسپرت‌تر را به کابین می‌دهد در حالی که وجود نشان دوخته شده‌ی SRT در آفتاب‌گیرها به سرنشینان گوشزد می‌کند که در یک جیپ گرند چروکی عادی ننشسته اند. ویلنر همچنین گفته است که رنگ قرمز در نقاط مختلفی از کابین خودرو به کار رفته است و ارتباط مستقیمی با مامورت‌های انجام شده توسط SAS دارد.&nbsp;   تغییر دیگر در داخل کابین این است که بخش‌هایی که در مدل استاندارد از جنس پلاستیک مشکی رنگ بودند در این مدل با چرم آلکانترای مشکی رنگ پوشیده شده اند. این بخش‌ها شامل تونل میل گاردان مرکزی و بخش پایینی داشبورد می‌شود. حتی قفل کمربند ایمنی‌ها با نوعی میکروفیبر سینتتیک روکش شده است و خود کمربندها نیز به رنگ مشکی هستند.&nbsp;   دقیقا مشخص نیست که چرا ویلنر تصمیم گرفته این مدل را برای ادای احترام به نیروهای SAS به تولید برساند اما تیونر در این باره گفته است که این نیروها کارهای خارق ال‌عاده ای انجام داده اند اما همواره هویتشان را به دلایل امنیتی پنهان نگه داشته اند.      منبع: زومیت  &nbsp;