کتاب واقعه عاشورا در منابع کهن، منتشر شد
 چاپ اول کتاب "واقعه عاشورا در منابع کهن" به کوشش گروه سیره نگاری پژوهشکده علوم و معارف حدیث از سوی انتشارات دارالحدیث چاپ و منتشر شد. بخش تاریخ و سیره معصومین تبیان   به گزارش خبرگزاری«حوزه»، در کتاب حاضر، متن گزارش های منابع ششگان یادشده از وقایع کربلا، همراه با ترجمه، به صورت کتاب مستقل در اختیار علاقه مندان قرار می گیرد. منابع حدیثی و تاریخی فراوانی، حادثهکربلا را گزارش کرده اند؛ ولی می توان گفت که در میان همه آنها، شش منبع به دلیل قدمت، اعتبار نسبی، جامعیت و نیز پیوستگی روایت از گذشته تا امروز به گستردگی مورد استناد قرار گرفته اند. این منابع عبارت اند از: «تاریخ الطبری»، «الارشاد»، «الفتوح»، «الملهوف»، «امالی الصدوق»، «مقاتل&nbsp; الطالبین». گروه سیره نگاری پژوهشکده علوم و معارف حدیث&nbsp; نیز در نگارش دانش نامه امام حسین علیه السلام از این شش منبع، فراوان بهره گرفته و حتی متن کامل گزارش های این منابع را در پایان کتاب آورده است. اما از آنجا که شاید افرادی نمی توانند و یا نمی خواهند دور شانزده جلدی دانش نامه یاد شده را تهیه کنند و در حال، مایل اند منابع یاد شده را داشته باشند در کتاب حاضر متن گزارش های منابع ششگان یاد شده از وقایع کربلا، همراه با ترجمه به صورت کتاب مستقل در اختیار علاقه مندان قرار می گیرد. چاپ اول کتاب "واقعه عاشورا در منابع کهن" به کوشش گروه سیره نگاری پژوهشکده علوم و معارف حدیث، شمارگان هزار نسخه، قطع وزیری (سلفون)، ۱۰۲۹ صفحه و بهای ۵۰ هزار تومان در شهریور ۹۵ توسط انتشارات دارالحدیث چاپ و منتشر شد.    منبع : 
خبرگزاری«حوزه»
