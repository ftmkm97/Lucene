شرکت تکنو گوشی های فانتوم 6 و فانتوم 6 پلاس را معرفی کرد
  &nbsp;      شب گذشته شرکت تکنو از گوشی‌های فانتوم ۶&nbsp;و فانتوم ۶ پلاس در شهر دبی رونمایی کرد.    شب گذشته‌ی شرکت تکنو از دو&nbsp;گوشی Phantom 6 و Phantom 6 Plus در شهر دبی رونمایی کرد. این گوشی‌های به زودی وارد بازار ایران نیز خواهند شد.  این مراسم با سخنرانی آریف چوهادری، قائم مقام مدیر عامل شرکت ترنزیشن هولدینگ (مجموعه مادر تکنو موبایل) شروع شد. وی در ابتدا آمار و ارقامی از این شرکت کم‌تر شناخته شده ارائه کرد و گفت تعداد کارمندان تکنو موبایل بیش از ۹ هزار نفر بوده که به سرعت در حال گسترش است. ما دارای ۳ مرکز تحقیق و توسعه هستیم، که یکی در شانگهای قرار دارد و توسط مراکز شنزن و گوانگجو ساپورت می‌شود.طی سال‌های اخیر ما رشد زیادی کرده‌ایم. تکنولوژی را به صورت محلی وارد هر کشور می‌کنیم که ترکیبی از گلوبال و لوکال بوده و اصطلاحا به آن گلوکال می‌گوییم و به‌همین خاطر بر روی این واژه تاکید زیادی داریم.  «زندگی همیشه درباره تجربه کردن است، در حال حاضر شما می‌توانید بدون همسر خود زندگی کنید اما بدون موبایل قادر به زندگی نیستید! ما امروزه با گوشی‌های خود کارهای زیادی می‌کنیم، دیگر از پلیر موسیقی بهره نمی‌گیریم یا دوربین اضافه نداریم، چرا که همه در گوشی موبایل شما قرار گرفته است.»  وی افزود:تکنو در سال ۲۰۰۶ در هنگ کنگ ثبت شد. در سال ۲۰۰۷ نخستین کارخانه خود را ثبت کرد و در ۲۰۰۸ فوکوس خود را بر روی آفریقا گذاشت. در سال ۲۰۱۱، تکنو تبدیل به برند نخست با گوشی‌های دو سیم‌کارته آفریقا شد&nbsp;و در سال ۲۰۱۲ وارد بازار اسمارت فون شد. در سال ۲۰۱۵ تبدیل به برند نخست در بسیاری از کشورها شدیم و در سال ۲۰۱۶ به‌دنبال موفقیت‌های خودمان، تصمیم به ورود به بازار آمریکای جنوبی و جنوب شرقی آسیا گرفتیم.  مدیرعامل تکنو در ادامه‌ی صحبت‌های خود اعلام کرد که&nbsp;۱۰ سال از فعالیت آن‌ها می‌گذرد و حالا&nbsp;تفاوت زیادی بین گوشی موبایل و سایر وسایل الکترونیکی وجود دارد. «شما هر چند وقت یک‌بار تلویزیون یا یخچال خودتان را عوض می‌کنید؟ شاید هفت، هشت یا ده سال اما درباره گوشی این گونه نیست. در حال حاضر تکنو برند هفدهم در میان تمام برندهای آفریقا است و این فقط مربوط به موبایل نیست، بلکه در میان تمام کمپانی‌های فعال آنجا چنین مقامی دارد.»  تکنو موبایل دارای سه رده است. سری بوم که بر روی صدا و موسیقی تمرکز دارد. سری camon که تمرکز آن بر روی دوربین و شبکه‌های اجتماعی است و رده فانتوم که به‌نوعی پرچم‌دار ماست.  پس از چوهادری، نوبت به استیفن ها، مدیر عامل تکنو رسید تا به ایراد سخنرانی بپردازد:   «ما قصد داریم تا بازار خودمان را به سرعت گسترش دهیم. در سال ۲۰۱۶ می‌خواهیم تا بر روی بازارهای جدید چون خاورمیانه تمرکز داشته باشیم. تا پایان امسال ما ۲۵۰۰ فروشگاه برای عرضه گوشی‌های خود به مشتریان خواهیم داشت، همچنین ۱۰۰۰ سرویس سنتر تا پایان این سال به خریدارن خدمت می‌کنند.»  تکنو بر روی سه بخش تمرکز&nbsp;کرده است:&nbsp;تکنولوژی بالا، محتوای مناسب موبایل و رابط کاربری؛ برنامه آینده این شرکت نیز بر روی اسمارت‌فون‌های پیشرفته خواهد بود. به اعتقاد استیفن ها،&nbsp;بوم پلیر موفق‌ترین سیستم در زمینه موزیک است. این اپلکیکیشن برترین در سال ۲۰۱۵ در کشور نیجریه بود. تکنو&nbsp;لایسنس بیش از ۳۰۰ هزار موسیقی را خریداری کردیم که برای ۱۳ هزار خواننده است و دارای ۳ میلیون یوزر است&nbsp;که به صورت ماهانه، ۱.۶ میلیون نفر در این سرویس فعال هستند.  اپلیکیشن دیگر تکنو، پالماچت است که بالای ۱۴ میلیون کاربر&nbsp;دارد. در پلن آینده ما نظر داریم که با گوشی‌هایی چون فانتوم ۶ کار خودمان را گسترش دهیم.  سخنران بعدی الویر مارس، مدیر محصول تکنو موبایل بود که بر روی صحنه آمد: باید درباره فانتوم ۶ به طراحی&nbsp;بسیاری عالی و جنس بسیار خوب بدنه اشاره کنم. پیش از این فانتوم Z، با دوربین ۱۶ مگاپیکسلی عرضه&nbsp;شد، فانتوم Z مینی با بدنه بسیار باریک ۶.۹ میلی‌متری وارد بازار&nbsp;شد و فانتوم ۵ با سنسور اثر انگشت در بازار حضور دارد. مشتریان، عاشق این گوشی‌ها هستند!  حال به سراغ نسل جدید فانتوم می‌رویم. در طی ۴۲۸ روز، ۲۲۵ مهندس به همراه ۴۸ برند جهانی با یکدیگر کار کردند تا فانتوم ۶ لانچ شود. فانتوم جدید بسیار باریک است، این باریکی به‌نوعی یک زیبایی خالص است. اگر این گوشی را با اچ‌تی‌سی ام ۹ پلاس و هواوی پی ۹ مقایسه کنیم، با ضخامت ۶.۱۵ میلی‌متری از همه باریک‌تر است. این باریک بودن البته سبب نخواهد شد که گوشی شما خم شود و دارای استحکام بالایی است چرا که بدنه‌ی این گوشی‌ها از آلومینیوم سری ۶۰۰۰ ساخته شده‌اند که از مقاومت بالایی برخوردار هستند.  این گوشی&nbsp;از دو سیم کارت پشتیبانی می‌کند&nbsp;و درگاه&nbsp;کارت حافظه آن نیز به صورت جداگانه تعبیه شده است. سطح پشتی گوشی هم دارای کمی انحنا دارد تا گوشی بهتر در دست جا بگیرد.  فانتوم ۶ دارای دو دوربین در پشت خود است و برای عکاسی به صورت حرفه‌ای طراحی شده که به‌صورت هم‌زمان عکاسی می‌کنند. یکی از این دوربین‌ها ۱۳ مگاپیکسلی و دیگری ۵ مگاپیکسلی است که ترکیب دو عکس سبب می‌شود تا تصویری شفاف را شاهد باشیم.  دوربین بالایی از سنسور سونی &nbsp;بهره می‌برد&nbsp;و لنز دوم یک نمونه ۵ مگاپیکسلی بوده که برای ایجاد افکت بوکه مورد استفاده قرار می‌گیرد.  این گوشی دارای نمایشگر ۵.۵ اینچی فول اچ‌دی&nbsp;از نوع&nbsp;امولد است، پردازنده ۸ هسته‌ای با فرکانس ۲ گیگاهرتز دارد و به&nbsp;۳ گیگابایت حافظه رم و ۳۲ گیگابایت حافظه ذخیره سازی&nbsp;مجهز شده است. درگاه شارژ و انتقال اطلاعت این گوشی هم USB-C&nbsp;است. این گوشی همچنین دارای فناوری اسکنر چشم بوده و دوربین جلویی&nbsp;مجهز به یک سنسور ۸ مگاپیکسلی شده است.  سخنران بعدی، آرنولد دین وث، یکی دیگر از مدیران فروش تکنو موبایل بود که در ارتباط با محصول جدید دیگر این کمپانی یعنی نسخه پلاس فانتوم ۶ صحبت کرد:  این محصول از سنسور ۲۱ مگاپیکسل سونی IMX230 استفاده می‌کند و شما حتی در نور کم نیز عکس‌های بسیار خوبی می‌گیرید، ضمن آنکه قادر است تا با ترکیب چندین تصویر،‌ برای شما یک عکس ۸۰ مگاپیکسلی بگیرد. فانتوم ۶ پلاس ۹۸.۱ درصد از فلز ساخته شده است که حتی از هواوی میت ۸ با ۹۵ درصد فلز نیز بالاتر می‌ایستد. لنز دوربین از پوشش&nbsp;سافایر استفاده می‌کند بدین ترتیب استحکام مناسبی باید داشته باشد. این مدل از سنسور اثر انگشت و اسکنر چشم بهره گرفته و می‌تواند به صورت همز‌مان از هر دو استفاده کند. نکته جالب اینکه این گوشی&nbsp;به‌صورت پیش‌فرض&nbsp;همراه با آنتی ویروس ارائه می‌شود&nbsp;تا سطح امنیتی گوشی بالاتر برود.  از دیگر مشخصات فانتوم ۶ پلاس بایستی به چیپست ده هسته‌ای مدیاتک، نمایشگر ۶ اینچی فول اچ‌دی، ۴ گیگابایت رم و ۶۴ گیگابایت حافظه داخلی اشاره کرد.  در خلال سمینار، آرتور وانگ، قائم مقام شرکت مدیاتک، یکی از شرکای تجاری تکنو موبایل هم بر روی صحنه آمد و گفت: «در سال ۲۰۱۵ ما ۱.۵ میلیارد وسیله داشتیم که در تمام آن‌ها از چیپست مدیاتک استفاده شده بود و شامل وسایل مختلفی از موبایل تا پلیر می‌شود. سهم بازار چیپست‌های 4G از سال ۲۰۱۴ تا ۲۰۱۵ به ۴ برابر رسیده است. سهم بازار ما پس از کوالکام دوم بوده و بالاتر از چیپست اپل ایستاده‌ایم. از هر ۴ اسمارت فون، حداقل یکی از آن‌ها مجهز به چیپست مدیاتک است. تکنو موبایل یکی از شرکای تجاری اصلی ماست که تمرکز آن بیشتر از همه بر روی آفریقا قرار داشت.»  در پایان این مراسم، قیمت فانتوم ۶ برابر با ۸۹۹ درهم (حدود ۹۰۰ هزار تومان) و بهای فانتوم ۶ پلاس ۱۰۹۹ درهم (در حدود ۱٫۱۰۰٫۰۰۰ تومان) اعلام شد. همچنین در ابتدا این گوشی‌های در ۲۰ کشور که ایران نیز شامل آن‌هاست، وارد بازار شده و سپس کم کم وارد بازارهای دیگر همچون آمریکای جنوبی خواهد شد.   منبع: زومیت &nbsp;