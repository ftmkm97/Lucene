تاثیر یک مشکل زنانه روی پوست
 سندرم پیش از قاعدگی، مجموع تغییرات هورمونی است که باعث بروز علائم جسمی و روحی زیادی در خانم ها می شود. در این مطلب در خصوص این سندرم، تاثیر آن روی پوست و روش هایی برای کنترل آن صحبت می کنیم. فاطمه مهدی پور - بخش سلامت تبیان   شروع دوره قاعدگی برای بسیاری از خانم ها مانند کابوس است. کم نیست تعداد خانم هایی که با نزدیک شدن به شروع قاعدگی، احساس ناخوشایندی پیدا می کنند و کل سیستم بدن شان به هم می ریزد. تغییرات هورمونی نه تنها وضعیت درونی آنها را به هم می ریزد، بلکه تاثیر خود را روی ظاهر و پوست آنها نیز به جای می گذارد. این احساسات ناخوشآیند، تغییرات خلق و خوی، خستگی و غیره که کابوس ماهانه خیلی از خانم هاست، از علائم سندرم پیش از قاعدگی محسوب می شوند. بنابراین اگر قبل از پریود دچار افسردگی و حالات ناخوشایند می شوید، بدانید که ممکن است دچار این سندرم باشید. بنابراین بهتر است خونسردی تان را حفظ کرده و شناخت تان را نسبت به این مشکل افزایش دهید. در این صورت بهتر می توانید با آن مقابله کنید.  سندرم پیش از قاعدگی چیست؟ سندرم پیش از قاعدگی مجموع تغییرات هورمونی است که باعث بروز علائم جسمی و روحی زیادی در خانم ها می شود. این علائم شامل عصبانیت، تحریک پذیری، افسردگی، گرفتگی عضلانی، افزایش اشتها و غیره می شود. معمولا این علائم 7 تا 14 روز قبل از قاعدگی شروع می شوند و به محض آغاز آن از بین می روند. عوامل دخیل در ابتلا به سندرم پیش از قاعدگی زمانی که بدن متوجه می شود حاملگی در کار نیست، ترشح استروژن، پروژسترون و تستوسترون را متوقف کرده و میزان آنها را به طور چشمگیری کاهش می دهد. این تغییرات هورمونی اثرات ناخوشایند خود را بروز می دهند. در واقع این تغییرات نه تنها باعث ایجاد احساس خستگی می شوند، بلکه سردرد نیز ایجاد کرده و روی پوست تاثیر منفی می گذارند. مجموع این مسائل ، علائم سندرم پیش از قاعدگی را بروز می دهد. تاثیر سندرم پیش از قاعدگی روی پوست یکی از عوارض رایج سندرم پیش از قاعدگی این است که رنگ پوست را تیره و کدر می کند. در واقع حدود 5 روز قبل از شروع قاعدگی، میزان هورمون تستوسترون بیش از استروژن (هورمونی که ویژگی های زنانه را کنترل می کند) می شود. استروژن پوست خانم ها را خوش آب و رنگ کرده، اندازه منافذ را کوچک تر و ترشح اسید هیلارونیک، کلاژن و الاستین را افزایش می دهد.  ماسک خاک رس بهترین روش برای جذب چربی مازاد پوست است. می توانید با ترکیب این خاک با مقداری آب یک خمیر تهیه کرده و به مدت 15 تا 20 دقیقه روی پوست بزنید. این کار باعث تمیزی پوست و خشک شدن آکنه ها می شود اما با غلبه هورمون تستوسترون که هورمون مردانه است، مشکلات زنانه هم شروع می شود. پوست به دلیل ترشح چربی زیاد برق می زند. تستوسترون ترشح سبوم را افزایش می دهد و پوست و موها را چرب تر می کند. این هورمون در عین حال باعث افزایش قطر منافذ پوست می شود. در نهایت اینکه سر و کله آکنه ها نیز روی پوست پیدا می شود. توصیه هایی برای کاهش اثرات سندرم پیش از قاعدگی از استرس دور باشید استرس یکی از عوامل اصلی بروز آکنه و کدر شدن پوست است. برای کاهش اثرات منفی این سندرم لازم است که استرس تان را کاهش دهید. بیرون بروید، پیاده روی کنید، قرآن بخوانید. خلاصه زمان خاصی را برای آرامش هر چه بیشتر خود اختصاص دهید. از مصرف فست فود و غذاهای ناسالم بپرهیزید از مواد غذایی چرب و فست فودها دوری کنید. چربی باعث تحریک بدن می شود و علائم را تشدید می کند. به جای مواد غذایی پرچرب، از میوه ها و سبزیجات و آبمیوه های طبیعی استفاده کنید. امگا3ها را دریابید مواد غذایی سرشار از امگا3 بهترین دوستان این دوره هستند. مصرف ماهی، زیتون، روغن زیتون و اسفناج را فراموش نکنید. از دستکاری جوش ها بپرهیزید جوش و آکنه ای که در این دوران روی پوست سبز می شوند، خیلی زود و خود به خود از بین می روند. بنابراین نباید آنها را دستکاری و تحریک کنید. کافیست پوست را تمیز نگه دارید. ماسک خاک رس را دریابید ماسک خاک رس بهترین روش برای جذب چربی مازاد پوست است. می توانید با ترکیب این خاک با مقداری آب یک خمیر تهیه کرده و به مدت 15 تا 20 دقیقه روی پوست بزنید. این کار باعث تمیزی پوست و خشک شدن آکنه ها می شود. مکمل ها دوست شما در این دوران شما می توانید با شروع مشکلات و احساسات ناخوشایند به سراغ مکمل هایی مانند مولتی ویتامین ها، ویتامین E، ویتامین B6 و کلسیم بروید. البته نیازی نیست همه را با هم مصرف کنید.  زیاده روی در مصرف این مکمل ها نیز توصیه نمی شود. می توانید روزانه یکی از این مکمل ها را مصرف کنید. در این دوره حتما ورزش کنید و از بی تحرکی و خانه نشینی دور باشید.
    