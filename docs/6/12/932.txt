بیماران مبتلا به دیابت مراقب تغذیه در ماه محرم باشند
 یک متخصص تغذیه با اشاره به اینکه شرکت در مراسم عزاداری ایام محرم برگرفته از اعتقاد و باور دینی ما است که می‌تواند به سلامت روانی بیماران کمک کند، تأکید کرد: بیماران مبتلا به دیابت مراقب تغذیه در ماه محرم باشند. بخش تغذیه و آشپزی تبیان    به گزارش خبرگزاری فارس</A>، خدیجه رحمانی، متخصص تغذیه با اشاره به اینکه بیماران مبتلا به دیابت مراقب تغذیه در ماه محرم باشند،گفت: بیمارانی که می‌خواهند از غذای نذری مثل شله‌زرد که برای آنها ضرر دارد استفاده کنند، حداقل یک و حداکثر سه قاشق غذاخوری و ترجیحاً با فاصله چند ساعته میل کنند. عضو هیئت علمی دانشگاه شهید بهشتی با اشاره به حضور کودکان در مراسم عزاداری ماه محرم اظهار کرد: خانواده‌ها بهتر است از حضور کودکانی که مبتلا به بیماری‌های مسری همچون سرماخوردگی هستند در این مراسم جلوگیری کنند.&nbsp; این متخصص تغذیه گفت: حضور کودکان در مراسم عزاداری باید در یک فضای فیزیکی مناسب و حتی‌الامکان جدای از بخش بزرگسالان باشد چرا که شرایط تنفسی بهتری را برایشان ایجاد می‌کند. رحمانی، با اشاره به اینکه شرکت در مراسم عزاداری ایام محرم برگرفته از اعتقاد و باور دینی ما است که می تواند به سلامتی روانی بیماران کمک کند ضمن توصیه به بیماران قلبی عروقی، گفت: این بیماران برای دوری از مشکلات احتمالی و شرایط سخت جسمی بهتر است در این مراسم در فضای خلوت آن قرار بگیرند. وی ضمن اشاره به اینکه در اسلام آسیب رساندن به خود در هیچ شرایطی مجاز نیست به بیماران قلبی توصیه کرد در ایام محرم با رعایت آرامش سعی کنند با برقراری ارتباط قلبی و معنوی از این مراسم بهره ببرند و از سینه‌زنی شدید که به قفسه سینه فشار وارد می‌آورد پرهیز کنند. این متخصص تغذیه همچنین به ذبح قربانی در دسته‌های عزاداری اشاره کرد و گفت: در این‌باره سلامت قربانی و هماهنگی با سازمان دامپزشکی و حضور فرد متخصص از اهمیت زیادی برخوردار است، همچنین رعایت اصول بهداشتی برای جلوگیری از شیوع آلودگی دام به انسان نیز باید مورد توجه قرار بگیرد.   خبرگزاری فارس