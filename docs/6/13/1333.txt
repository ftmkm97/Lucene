ترویج فرهنگ حسینی با نمایشگاه کتاب عاشورا
 نخستین نمایشگاه تخصصی کتاب عاشورا با تجلیل از ناشران برتر پایان یافت. فرآوری: راحله خلیلی - بخش کتاب و کتابخوانی تبیان &nbsp;   &nbsp; مراسم پایانی نخستین نمایشگاه تخصصی کتاب عاشورا، عصر یکشنبه 11 مهرماه، با حضور حجت الاسلام محمدرضا زائری مدیرعامل مجموعه فرهنگی شهدای هفتم تیر، امیرمسعود شهرام نیا مدیرعامل موسسه نمایشگاه های فرهنگی، داوود درودیان ذاکر اهل بیت (ع) و جمعی از غرفه داران، در موسسه فرهنگی شهدای انقلاب اسلامی(سرچشمه) برگزار شد. در آغاز این مراسم داوود درودیان به مناسبت آغاز ماه محرم به خواندن بخش هایی از زیارت عاشورا و روضه خوانی پرداخت. &nbsp; کربلایی شدن در راه اندازی نمایشگاه  در ادامه محمدرضا زائری مدیرعامل مجموعه فرهنگی شهدای هفتم تیر ضمن تشکر از افرادی که در این نمایشگاه شرکت کردند نسبت به برگزاری موفق تر نمایشگاه در سال آینده اظهار امیدواری کرد و گفت: این نمایشگاه حلقه ای از زنجیره ای از فعالیت هاست که توسط نهادهای عاشورایی برای ترویج و عمق بخشی به فرهنگ حسینی&nbsp; در دست اجراست. او افزود: انتشار نشریاتی که در زمینه موضوعات عاشورایی فعال هستند و همچنین راه اندازی سایت ها، برگزاری جلسات و نشست های گفت وگوی آیینی، جایزه کتاب سال عاشورای دعبل و حرکت هایی از این دست یکدیگر را کامل می کنند. زائری عنوان کرد: اتفاقاتی نظیر نمایشگاه تخصصی کتاب عاشورا نوعی همراهی با نهضت عظیم سیدالشهداست. وی ادامه داد: همه افرادی که در برپایی و برگزاری این نمایشگاه سهیم بودند این کار را نوعی کربلایی شدن و به مثابه برپایی مجلس امام حسین (ع) می دیدند.   مدیرعامل مجموعه فرهنگی شهدای هفتم تیر اظهار کرد: امیدواریم این شروع، آغاز موفقی باشد. گاهی صفایی که در یک مجلس عزاداری نوجوانانه است&nbsp; ممکن است در بسیاری از کارهای بزرگ نباشد، ان شاءالله خدا ما را از این اخلاص محروم نکند. &nbsp; آسیب شناسی کتاب های عاشورا امیرمسعود شهرام نیا&nbsp;در&nbsp;حاشیه این مراسم&nbsp;گفت: گنجینیه ای از کتاب های عاشورایی را می توان در این نمایشگاه دید. البته به دلیل تصمیم گیری 10 روزه فرصت کارهای محتوایی و کارشناسی کمتر بود و لذا نمی توان ادعا کرد همه کتاب های عاشورایی گردآوری شده است.

وی افزود: این نمایشگاه نقطه شروع بسیار خوبی است و در زمانی مناسب می توان گنجینه ای قابل توجه از کتاب های عاشورایی ارائه داد و باید توجه داشت که کارهای محتوایی نمایشگاهی در این زمینه کمتر انجام شده و اهمیت برگزاری این نمایشگاه دوچندان می شود.

شهرام نیا افزود: برپایی نمایشگاه تخصصی کتاب عاشورا علاوه بر این که به شناسایی آثار عاشورایی کمک می کند، انگیزه ای را در ناشران ایجاد می کند و این نمایشگاه به رونق اقتصاد کتاب عاشورایی کمک خواهد کرد.
  
مدیرعامل موسسه نمایشگاه های فرهنگی ایران همچنین گفت: در حوزه کتاب های عاشورایی نیز در طول تاریخ اسلام کتاب های بسیاری منتشر شده ولی به روز بودن، موجود بودن در بازار کتاب و قابل خرید و فروش بودن چنین کتاب هایی نیازمند حضور جدی تر ناشران است و باید تولید کتاب های جدید مورد توجه قرار گیرد.

شهرام نیا افزود: در چنین نمایشگاهی کتاب های عاشورایی بیشتر مورد توجه مخاطبان قرار گرفته و حتی می توان در دوره های بعد شاهد برپایی چنین نمایشگاه هایی در سایر استان ها باشیم.  برپایی نمایشگاه تخصصی کتاب عاشورا علاوه بر این که به شناسایی آثار عاشورایی کمک می کند، انگیزه ای را در ناشران ایجاد می کند و این نمایشگاه به رونق اقتصاد کتاب عاشورایی کمک خواهد کرد. وی از وجود دو آفت در حوزه کتاب های عاشورایی سخن گفت و اظهار داشت: استاد شهید مرتضی مطهری در آثار خود وجود اسرائیلیات را یکی از آفات در این زمینه می داند که به نام عاشورا وارد ادبیات دینی ما شده و کسی هم مدعی نیست که این اسرائیلیات از کتاب ها حذف شده و نمونه های آن در اشعار و مقاتل وجود دارد.

شهرام نیا کپی کاری را دومین آفت دانست و گفت: گاهی به دلیل تقاضی بسیار و عشق و علاقه مردم به فرهنگ عاشورایی چنین کارهایی صورت می گیرد و برپایی چنین نمایشگاهی ملاکی برای سنجه خوردن کتاب های تکراری است. &nbsp; تقدیر از ناشران برگزیده همچنین در پایان مراسم اختتامیه اولین نمایشگاه کتاب عاشورا، آثار برگزیده خریداری و با حضور زائری و شهرام نیا به جمعی از ناشران چون "بوستان کتاب قم"، "دفتر ادبی هلال"، "دلیل ما"، "زیتون"، غرفه فروش متمرکز و.... لوح تقدیر اهدا شد. نمایشگاه تخصصی کتاب عاشورا، با هدف معرفی آثار برگزیده عاشورایی از پنجم مهرماه در موسسه فرهنگی شهدای انقلاب اسلامی (سرچشمه) کار خود را با حضور سیدعباس صالحی معاون امور فرهنگی وزارت فرهنگ و ارشاد اسلامی، حجت الاسلام محمدرضا زائری، علیرضا مختارپور دبیرکل نهاد کتابخانه های عمومی، جواد محقق، رضا مقدم مدیر عامل تشکل های دینی سازمان تبلیغات اسلامی و جمعی از ناشران و نویسندگان حوزه عاشورایی آغاز کرده بود.    منابع: 
ایرنا 
ایسنا
 &nbsp; &nbsp; &nbsp;