افشای حقایق جنسی ترامپ
 در دومین مناظره انتخابات ریاست جمهوری ایالات متحده آمریکا، دو نامزد حول محورهای رسوایی های جنسی، ایمیل های کلینتون، برنامه خدمات درمانی، اسلام هراسی، مالیات، اقلیت ها و بحران سوریه سخن گفتند. بخش سیاست تبیان   دومین مناظره میان دونالد ترامپ و هیلاری کلینتون، در حالی آغاز شد که دو طرف برخلاف مناظره قبلی به یکدیگر دست ندادند و کمی بعد از شروع مناظره نیز صحبت های نماینده دو حزب به تنش و تندی کشیده شد. با این حال در پایان مناظره دوم، دو نامزد در پاسخ به سوالی به تمجید از یکدیگر پرداختند. تفاوت عمده این مناظره، انتشار فایل های رسوایی های جنسی ترامپ بود که تا میزان قابل توجهی توانست فضا را به نفع کلینتون تغییر دهد. کنفرانس مطبوعاتی ترامپ پیش از آغاز مناظره نامزد حزب جمهوری خواه تلاش کرد تا پیش از آغاز دومین مناظره خود، ابتکار عمل را در دست بگیرد. به همین منظور در طی کنفرانس مطبوعاتی چهار زن را با خود همراه کرد. جونیتا برودریک، کاتلین ویلی، پائولا جونز و کتی شلتون چهار زنی بودند که با حضور در این کنفرانس ادعا کردند که مورد تجاوز جنسی شوهر هیلاری کلینتون-بیل کلینتون رئیس جمهوری اسبق آمریکا- قرارگرفته اند. این زن ها بعد از صحبت های خود حمایتشان را از نامزد جمهوری خواه ابراز کردند و با سخنان خود سعی کردند تمرکز کلینتون را پیش از آغاز مناظره از بین ببرند. برای مثال برودریک در صحبت های خود گفت: «بیل کلینتون به من تجاوز و هیلاری مرا تهدید کرد.» این کنفرانس مطبوعاتی را باید حرکت پیشگیرانه ترامپ در پیش بینی سوالات مناظره در خصوص فایلی دانست که به تازگی از سوی نیویورک تایمز منتشر شده است. این فایل که مربوط به سال 2005 است، شامل اظهاراتی می شود که در آن ترامپ به شیوه مبتذلی از بوسیدن و لمس زنان، بدون رضایت آن ها سخن می گوید. پس از پایان صحبت های زنان، وقتی خبرنگار سی بی اس در خصوص صحبت های ضبط شده ترامپ بر روی نوار صوتی پرسید، با واکنش جدی حامیان این نماینده جمهوری خواه روبه رو شد.
حزب دمکرات در مقابل این اقدام ترامپ ساکت نماند و پس از کنفرانس مطبوعاتی ترامپ از خود ژس العمل نشان داد. جنیفر پالمیری، مدیر روابط عمومی کلینتون، در یک مصاحبه مطبوعاتی که در مدت کوتاهی پس ازاین عمل پیشگیرانه ترامپ انجام شد، این کنفرانس را «آخرین حربه ناامیدانه ترامپ» پیش از آغاز مسابقه سقوط او نامید. رسوایی های جنسی همان طور که پیش بینی می شد به دنبال نخستین سوال، اندرسون کوپر به عنوان یکی از ناظران مناظره از موضوع فایل منتشر شده پرسید. او با مخاطب قرار دادن ترامپ گفت:
«شما در صحبت های خودتان از بوسیدن زنان بدون رضایت آن ها سخن گفتید... شما از اینکه زنان را مورد آزار جنسی قراردادید به خود افتخار کردید. آیا شما می فهمید چه کار کرده اید؟»ترامپ در پاسخ گفت: «من به هیچ وجه چنین چیزی نگفتم.» او در ادامه به خاطر اظهار نظرات خود در این فایل از مردم آمریکا عذر خواهی کرد و گفت هرگز به این موضوع افتخار نمی کند. او در ادامه تأکید کرد که این سخنان «حرف هایی بوده اند که در رختکن زده شده اند.» او در ادامه به وحشی گری ها و خشونت های داعش اشاره کرد.کوپر سعی کرد تا بحث را دوباره به موضوع فایل انتشاریافته بازگرداند. او با تحت فشار قرار دادن ترامپ، از او خواست تا بگوید آیا این کارها را بدون رضایت مرتکب شده است یا نه. درنهایت ترامپ با رد کردن صحت این مسئله گفت: «نه من چنین کاری را انجام نداده ام.» وی در ادامه عنوان کرد «هیچ کس به اندازه من برای زنان احترام قائل نیست.» در واکنش به این پاسخ ترامپ، کلینتون تصریح کرد که برای هرکسی که این نوار را شنیده است این موضوع کاملاً روشن شده که «این صحبت از شخصیت واقعی او پرده برمی دارد؛ چراکه در طول مبارزات انتخاباتی، ما این رفتارها را از او دیده ایم.» کلینتون همچنین ادامه داد که زنان تنها قربانیان رفتار توهین آمیز ترامپ نبوده اند بلکه او به مهاجران و اقلیت های ساکن در ایالات متحده نیز حمله کرده است. ایمیل های کلینتون در ادامه ترامپ به سراغ موضوع ایمیل های کلینتون رفت. این موضوع به دوران تصدی وزارت خارجه آمریکا توسط کلینتون بازمی گردد. جایی که کلینتون 33000 ایمیل را حذف کرد. ترامپ با اشاره به این اقدام کلینتون، آن را مایه «شرمندگی او» دانست. او همچنین قول داد درصورتی که بتواند کلید کاخ سفید را در دست بگیرد دادستان ویژه ای را به منظور بررسی وضعیت ایمیل های کلینتون منصوب خواهد کرد.نامزد حزب جمهوری خواه گفت: «اگر من پیروز شوم، به دادستان کل دستور می دهم یک بازپرس ویژه برای این مسئله تعیین کند چون هیچ وقت این قدر دروغ و فریبکاری وجود نداشته است.» در پاسخ، کلینتون اظهار داشت که «هر چیزی که او گفت کاملاً نادرست است؛ اما جای شگفتی نیست.» همچنین وی ادامه داد «از این که شخصی مثل ترامپ مسئول قانون این کشور نیست، بسیار خوشحال هستم.» ترامپ نیز پاسخ داد که در این صورت «شما الآن در زندان بودید.»کلینتون با پذیرش اشتباه خود در خصوص استفاده از ایمیل شخصی خود در زمان وزارت خود گفت: «هیچ گواهی مبنی بر این که ایمیل من هک شده باشد، وجود ندارد.» وقتی ترامپ به قطع صحبت های کلینتون ادامه داد کلینتون آن ها تلاش های ترامپ برای انحراف از جریان مناظره دانست که قصد دارد کمپین انتخاباتی ازهم گسیخته اش را حفظ کند. ترامپ نیز با متهم کردن دو ناظر به جانب داری از کلینتون، آن ها را مورد شماتت قرار داد که چرا موضوع ایمیل های کلینتون را از او نمی پرسند. او مناظره خود را مبارزه «یک در برابر سه» عنوان کرد. برنامه خدمات درمانی هنگامی که از دو نامزد در خصوص بهبود برنامه های خدمات درمانی (که با نام اوباماکر شناخته می شود) سوال شد، هریک از نامزدها جواب متفاوتی را ارائه دادند. اوباماکر از دیدگاه نامزد دموکرات طرحی عنوان شد که 20 میلیون نفر را در برگرفته است و باید با تغییراتی ادامه یابد. درحالی که نامزد جمهوری خواه با «فاجعه آمیز» خواندن آن، نابودی این طرح را مناسب تر دانست. حکومت اوباما اقدامات پنهانی انجام می دهد و بعدازاین اقدامات مردم را در جریان امور قرار می دهد. چگونه مردم را احمق تصور می کند؟ کلینتون با پذیرفتن این موضوع که حق بیمه، سهم بیمه و هزینه های داروهای تجویزی بیش ازحد، افزایش یافته است، تلاش های خود را در جهت رفع اشتباهات صورت گرفته اعلام کرد. او آغاز یک طرح جایگزین را امری نادرست و دشوار دانست و تأکید کرد که از شروع تصویب این طرح، چندین پیشنهاد ارائه شده است. طرحی که امکان انکار تحت پوشش قرار گرفتن مردم را به دلیل وضعیت از پیش موجود از بین می برد، یکی از این پیشنهاد ها محسوب می شود. همچنین او یکی از تأثیرات مهم این طرح را تحت پوشش قرار گرفتن 20 میلیون آمریکایی دانست؛ آمریکاییانی که قبلاً بدون بیمه درمانی در این کشور زندگی می کردند.
از سوی دیگر، دونالد ترامپ، اوباماکر را یک فاجعه نامید که بیش ازحد گران بوده است و طرحی است که تا سال 2017 از درون خواهد گسست. او گفت که با لغو این طرح، زمینه را برای حضور شرکت های متعدد بیمه ای فراهم خواهد کرد تا مردم در سایه رقابت میان آن ها، هزینه های درمانی خود را کاهش دهند و بتوانند از این طریق برنامه های آینده خود را شالوده ریزی کنند. ترامپ طرح کلینتون را «مصیبت بار» و شبیه برنامه خدمات درمانی کانادا دانست و از آن به عنوان سیستمی یاد کرد که «بسیار کند» و «فاجعه بار در بعضی از روش ها» است. مسلمانان و اسلام هراسی موضوع اسلام هراسی یکی از محورهای اصلی دومین مناظره محسوب می شود. این موضوع&nbsp; با سوال پرسش-گری درباره رفتار آینده هریک از نامزدها در برخورد با این پدیده در ایالات متحده آغاز شد. این پرسشگر با اشاره به «3.3 میلیون نفر مسلمانانی که در ایالات متحده زندگی می کنند» نحوه ی رفتار نامزدها را در مواجهه با افزایش اسلام هراسی در آمریکا جویا شد. در ابتدا ترامپ سخن پرسشگر مسلمان را مبنی بر گسترش اسلام هراسی درست دانست و آن&nbsp; را « شرم آور » عنوان کرد؛ اما در ادامه پاسخش تأکید کرد که «یک مشکل اصلی در اینجا وجود دارد» و آن در «تروریسم اسلام گرای افراطی» خلاصه می شود.
نامزد حزب جمهوری خواه با اشاره به حوادثی مانند یازده سپتامبر و سن برناردینو، ضروری دانست که «مسلمانان باید در صورت مشاهده چنین مشکلاتی، آن ها را گزارش دهند.» وقتی پرسشگر از طرح ترامپ مبنی بر منع ورود مسلمانان به ایالات متحده سوال کرد. ترامپ با گردش معتدلی از نظر پیشین خود، آن را مبتنی بر&nbsp; «رسیدگی دقیق» مطرح کرد.در مقابل کلینتون نظری جامعه محور را ارائه کرد و گفت که ایالات متحده به اینکه «مسلمانان آمریکا بخشی جامعه باشند» نیاز دارد و آمریکا «با اسلام در جنگ» نیست. او همچنین با مخاطب قرار دادن پرسشگر مسلمان تأکید کرد که «کشوری را می خواهد که در آن از ورود هر خانواده و شهروند مسلمانانی استقبال شود.» مالیات در ایالات متحده &nbsp;موضوع مالیات در جامعه آمریکا در دومین مناظره هم مطرح شد. ترامپ برنامه مالیاتی کلینتون را تحمیل مالیات عظیم بر مردم آمریکا دانست. کلینتون با نادرست اعلام کردن این گفته ی ترامپ، طرح مالیاتی خود را «سرمایه گذاری در میان خانواده های سخت کوش» و «دستاوردهای رو به افزایش» عنوان کرد که به آمریکا کمک می کند تا وضع مالیاتی خود را سامان بخشد.ترامپ با حمله به طرح مالیاتی کلینتون، این طرح را باعث افزایش مالیات برای جامعه آمریکایی دانست و گفت: «ما در حال پیشرفت و رونق هستیم اما هیچ رشدی را مشاهده نمی کنیم.» او ادامه داد که مایل است تا نرخ مالیات در ایالات متحده را به «پایین ترین میزان ممکن» کاهش دهد.
نامزد دموکرات در پاسخ ترامپ گفت: «همه چیزی که شما از ترامپ شنیدید، درست نیست... او در جهانی دیگر زندگی می کند.» او ادامه داد که بسیار جالب است که کسی از کاهش مالیات بحث می کند که تاکنون مالیات خود را نپرداخته است و در صحبت های او تنها «ترامپ است می تواند از خودش مراقبت کند.» او همچنین با اشاره به بستن راه های گریز مالیاتی تأکید کرد که مالیات طبقه ثروتمند آمریکا را افزایش خواهد داد. ترامپ ادعا کرد که بیش از هرکسی دیگری که تاکنون رئیس جمهور ایالات متحده بوده است «نظام مالیاتی آمریکا را می شناسد» چراکه «از راه های گریز آن استفاده کرده است.» او با اشاره به گریز مالیاتی خود وجود این راه ها را فرصتی دانست که او را قادر می سازد از پرداخت مالیات فدرال شانه خالی کند. در ادامه ترامپ تلاش کرد تا موضوع را به داعش بکشاند و اینکه کلینتون در توسعه داعش نقش داشته و یا اینکه حداقل در زمان شکل گیری آن مانند یک سناتور بی اثر نقش ایفا کرده است. اقلیت های آمریکا یکی دیگر از بحث مهم دومین مناظره، وضعیت اقلیت های آمریکایی بود. اقلیت هایی که قربانیان اصلی جنایت های نژادپرستانه به شمار می آیند. دونالد ترامپ وضعیت این افراد را «اسفناک» بیان کرد. او خود را «رئیس جمهوری برای همه مردم ایالات متحده» دانست و در ادامه تأکید کرد که تمرکزش بر روی شهرستان ها و اجرای قانون خواهد بود.
نامزد جمهوری خواه با حمله به رقیب خود تصریح کرد که «اگر کلینتون رئیس جمهور ایالات متحده شود، هیچ چیز برای جامعه آمریکایی های آفریقایی تبار تغییر نخواهد کرد... کافی است به شمال ایالت نیویورک نگاه کنید، وضعیت اقلیت ها یک فاجعه است.» او هدف سیاست های خود را از بین بردن هر چه بیشتر تبعیض نژاد در ایالت های آمریکا عنوان کرد.کلینتون گفت که او «ارادت عمیق» نسبت به این بخش از جامعه آمریکا دارد و کاری انجام خواهد داد که هر آمریکایی احساس کند که جدا از جنسیت و نژادش در کشور دارای نقش و جایگاه است. او با دفاع از خدمات سی ساله اش برای خدمت به مردم آمریکا گفت که تلاش اصلی اش را برای «آمریکایی های آفریقایی تبار، مردم لاتین و مهاجران» به کار بسته است، در حالی که بین این افراد هم کودکان آن ها بیشترین سهم را داشته اند. ما باید در مورد داعش نگران باشیم» اما این اشتباه بزرگی است که سعی کنید در یک زمان به داعش، اسد و روسیه رودررو شوید. او با رد صحبت های ترامپ گفت که «بسیاری از مردم فکر می کنند که در زمان ریاست جمهوری ترامپ جایگاهی را در اداره ایالات متحده نخواهند داشت.» او با اشاره به گفته ی معلمان آمریکایی اعلام کرد که از «اثرات ترامپ» در مدارس، قلدری بعضی از دانش آموزان است و ادامه داد که کافی است این موضوع را در زمان ریاست جمهوری ترامپ دنبال کنید.ترامپ نیز با اشاره به صحبت های کلینتون نسبت به حامیان او مبنی بر اینکه آن ها را «رقت انگیز» نامیده بود گفت: «ما یک ملت تقسیم شده هستیم چراکه افرادی مانند او در جامعه ما زندگی می کنند... به باور من، او نفرت هراس انگیزی در قلبش دارد ... او کینه عظیمی دارد.» بحران سوریه بحران سوریه بخشی دیگر از مناظره دو نامزد را تشکیل داد. کلینتون با اشاره به علاقه ترامپ به همکاری با روسیه آن ها را یک ضعف نام نهاد و گفت که «اوضاع در سوریه فاجعه بار است.» او در ادامه با شکایت از نقش روسیه و رژیم اسد در بحران سوریه، با کنایه به رقیب خود او را نامزد مناسب از نظر روس ها دانست و تصریح کرد: «روسیه برای طرفداری از رئیس جمهوری موردنظر خود، تصمیمش را گرفته است و آن شخص من نیستم.»ترامپ با انتقاد از سیاست خارجی اوباما در سوریه آن را باعث شکست در بحران سوریه عنوان کرد و افزود که کلینتون و اوباما با «نادیده گرفتن نقش روسیه» در حل بحران منطقه و سوریه باعث شدند تا جامعه بین المللی به کلینتون و عمل او «بخندند.» علاوه بر اینکه «شورشیانی» که کلینتون از آن ها حمایت می کرد درنهایت نتایج بدی برای آمریکا به بار آوردند. وی همچنین گفت: «تقریباً می توان همه اقدامات کلینتون در سیاست خارجی را اشتباه نامید.»
ترامپ با بیان اینکه تغییر در سیاست خارجی آمریکا به ویژه نسبت به بحران سوریه ضروری است، افزود: «من بشار اسد را دوست ندارم؛ اما او دارد داعش را می کشد. ایران و روسیه داعش را می کشند. این ضعف سیاست ماست.» او همچنین همکاری با قدرت های منطقه را لازم دانست و گفت که «ما باید در مورد داعش نگران باشیم» اما این اشتباه بزرگی است که سعی کنید در یک زمان به داعش، اسد و روسیه رودررو شوید. وی همچنین با اشاره به برجام گفت که دولت آمریکا به ایران 150 میلیارد دلار پول داده است و این یک اشتباه به حساب می آید. ترامپ اقدامات اوباما را در خصوص بحران سوریه اهانتی به مردم آمریکا دانست و گفت: «حکومت اوباما اقدامات پنهانی انجام می دهد و بعدازاین اقدامات مردم را در جریان امور قرار می دهد. چگونه مردم را احمق تصور می کند؟» او تأکید که در مورد سیاست خارجی آمریکا در سوریه با زوج انتخاباتی خود اختلاف نظر دارد.کلینتون با بیان اینکه «قصد استفاده از نیروهای زمینی آمریکا در سوریه» را ندارد عنوان کرد که به جای مداخله نظامی مستقیم از نیروهای ویژه و جلب حمایت در میان ساکنان محلی استفاده خواهد کرد. او در ادامه گفت که امیدوار است که در صورت پیروزی در انتخابات و راه یابی به کاخ سفید، داعش را از عراق بیرون براند.  مناظره دوم نامزدهای انتخابات ریاست جمهوری آمریکا در مقایسه با مناظره پیشین بهتر توانست رویکردها و مواضع دو طرف را در موضوع های گوناگون روشن کند. بااین حال عمده محورهایی که در این مناظره میان دو طرف موردبحث و بررسی واقع شد، در مناظره پیشین نیز وجود داشت. تفاوت عمده این مناظره، انتشار فایل های رسوایی های جنسی ترامپ بود که تا میزان قابل توجهی توانست فضا را به نفع کلینتون تغییر دهد.مناظره ها سبب شده تا به ویژه ترامپ نتواند با مدیریت ابهام و جوسازی، سیاست های خود را پیش ببرد. او در برخی موارد سیاست هایی خود را اعلام نکرده تا نشان دهد، برنامه هایی جدی برای مقابله با بحران های موجود دارد و با عدم اعلان آن ها سعی در حفظ راهکارهای خویش داشته است؛ اما این مناظره ها که با پرسش های مستقیم همراه است، نیاز به ارائه پاسخ های مشخص و صریح را الزامی ساخته است.&nbsp;در مجموع حوادث حاشیه ای قبل از مناظره بیش از خود مناظره برای مخاطبین جذابیت داشت و بر این روند اثرگذار بود.     منبع : خبرگزاری فارس   