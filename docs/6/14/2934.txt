دو انفجار مهیب در چین
 یک حادثه انفجار در استان «چینگ های» در مرکز چین و در یک شرکت تولید سیمان رخ داده است. بخش سیاست تبیان   به نوشته شینهوآ، بر اثر این حادثه تا کنون فوت 6 نفر و مجروحیت 8 تن دیگر اعلام شده است. در هنگام انفجار 26 کارگر در محل حضور داشته اند؛ 2 کارگر در دم جان باختند و 4 تن دیگر پس از انتقال به بیمارستان بر اثر وخامت وضعیت سلامتی شان فوت کردند. همچنین روزنامه چاینا دیلی نوشت در حادثه دیگری صبح روز دوشنبه (امروز) نشت گاز در استان جیانگ سو در شرق چین منجر به انفجار شد که تاکنون یک کشته برجای گذاشته و 6 تن دیگر مجروح شدند. این انفجار که در ساختمان های مسکونی در جیانگ سو روی داد، افراد زیادی را زیر آوار مدفون کرده است که عملیات جست وجو برای نجات آن ها در حال انجام است. هنوز جزئیات بیشتری از این حوادث منتشر نشده است.     منبع : خبرگزاری فارس  