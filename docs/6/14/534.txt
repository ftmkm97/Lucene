نکاتی جالب درباره سنگ کلیه
 سنگ کلیه که نفرولیت هم نامیده می شود، جسم سختی است که از املاح موجود در ادرار تشکیل می شود. اغلب بیماران مبتلا به سنگ کلیه معمولا در سال های اول بلوغ هستند و حداکثر شیوع سنی آن حدود 28 سالگی است. به طور کلی سنگ های کلیه در مردان چهار برابر زنان شایع هستند. زینب حکیمی - بخش سلامت تبیان   دانشمندان در طی یک تحقیق این موضوع را مطرح کردند که می توان با تکان دادن شدید بدن به دفع سنگ کلیه کمک کرد. از این رو بازی های شهربازی را موثر دانستند. اما این موضوع درد شدیدی ایجاد می کند، گاهی اجازه تحرک را به فرد نمی دهد و نمی توان آن را بسیار علمی دانست. در این مطلب به نکاتی درباره ی سنگ کلیه و روش های جالب برای دفع آن اشاره خواهیم کرد. همه سنگ های کلیه یکسان نیستند احتمالا اغلب شما فکر می کنید همه ی سنگ های کلیه، کلسیمی هستند. البته شایع ترین نوع سنگ های کلیه همین نوع است و اختلالات متابولیک، عوامل تغذیه ای و جراحی بای پس روده می تواند خطر ابتلا به آن را افزایش دهد. نوع دیگر، سنگ های استروویت هستند که توسط یک عفونت مانند عفونت ادراری ایجاد می شوند و می توانند به سرعت رشد کنند. کم آبی بدن، نقرس و دیگر عوامل ژنتیکی می توانند به تشکیل سنگ کلیه از نوع اوریک اسید ختم شوند. در نهایت سنگ های سیستین که در اثر یک اختلال ژنتیکی تشکیل می شوند که در طی آن کلیه ها مقادیر بیش از حدی از آمینو اسید را انتشار می دهند. سنگ های واقعی هیچ دردی ایجاد نمی کنند گاهی اوقات بیماران فکر می کنند که می توانند حرکت سنگ و یا لبه ی تیز آن را&nbsp; احساس کنند. ولی این طور نیست. درد زمانی رخ می دهد که سنگ از کلیه به درون میزنای بیفتند و در آن جا گیر کرده و انسداد ایجاد کند. حالب (میزنای) مجرایی است که ادرار را از کلیه به سمت مثانه می برد. مصرف بیش از حد کره ی بادام زمینی می تواند موجب ابتلا به سنگ کلیه شود اگر شما مستعد ابتلا به سنگ کلیه هستید، سطح زیاد اگزالات مواد غذایی به همراه کلسیم موجود در ادرار می تواند در کلیه ایجاد سنگ نماید. غذاهای غنی از اگزالات شامل اسفناج، ریواس، شکلات، قهوه و کره بادام زمینی است. نگران نباشید تنها در صورت مصرف بیش از اندازه ی این مواد غذایی ممکن است به سنگ کلیه دچار شوید، آن هم اگر مستعد ابتلا به آن باشید. در ضمن رژیم غذایی سرشار از اگزالات، تنها یک عامل خطر ابتلا به سنگ کلیه است. جایی که در آن زندگی می کنید ممکن است موجب افزایش میزان ابتلا به سنگ کلیه شود اورولوژیست ها معتقدند زندگی در مکان هایی با آب و هوای گرم که باعث کم آبی بدن می شود، خطر ابتلا به سنگ کلیه را افزایش می دهد، زیرا زمانی که بدن شما دچار کم آبی می شود، مواد زائد بدن در کلیه ها باقی می مانند و در نهایت تشکیل سنگ می دهند. بنابراین منطقی است که این بیماری در نواحی گرم و در تابستان شایع تر باشد. رابطه ی جنسی ممکن است به دفع سنگ کمک کند مقاربت جنسی ممکن است در عبور سنگ های کوچک کلیه مفید باشد. دانشمندان حدس می&nbsp; زنند که این مسئله می تواند به دلیل انتشار اکسید نیتریک باشد. اکسید نیتریک یک ماده شیمیایی است که موجب نعوظ و استراحت ماهیچه های بدن می شود.  متخصصان توصیه می کنند که افراد مبتلا به سنگ کلیه، 2 تا 3 واحد لبنیات در روز مصرف نمایند.اما مصرف مکمل های کلسیمی برای این افراد مضر است نظریه این است که اکسید نیتریک باعث آرامش شده و به حالب اجازه می دهد که به اندازه ی کافی گشاد و شل شود و سنگ به راحتی از آن عبور نماید. البته هنوز نتیجه این تحقیقات به طور کامل تایید نشده است. کلسیم دشمن شما نیست دیگر این روش قدیمی شده است که جلوی مصرف لبنیات توسط فرد مستعد سنگ کلیه را بگیریم. در واقع اگر فرد مصرف کلسیم را کاهش دهد، در عوض به جذب بیشتر اگزالات در بدن کمک کرده است (که اگزالات زیاد در بدن خود باعث تشکیل سنگ کلیه می شود) .  همچنین بدن برای حفظ استخوان ها به کلسیم نیاز دارد به خصوص این نیاز در زنان یائسه شدیدتر است. اورولوژیست ها توصیه می کنند که افراد مبتلا به سنگ کلیه، 2 تا 3 واحد لبنیات در روز مصرف نمایند. اما مصرف مکمل های کلسیمی برای افراد مبتلا به سنگ کلیه توصیه نمی شود، زیرا کلسیم موجود در قرص ها به روش کلسیم موجود در مواد غذایی جذب نمی شود و در نهایت حجم آن در ادرار زیاد می شود که ممکن است به تشکیل سنگ منجر گردد. نوشیدن لیموناد (عصاره ی لیمو ترش) به جلوگیری از تشکیل سنگ کمک می کند نوشیدن لیموناد (یا عصاره لیموترش) می تواند به جلوگیری از سنگ های کلیوی اوریک اسیدی کمک کند. لیمو حاوی غلظت بالایی از سیترات، یک مهار کننده تشکیل سنگ کلیه، است و حتی می تواند با قلیایی کردن ادرار، سنگ اسید اوریک را در خود حل کند.   