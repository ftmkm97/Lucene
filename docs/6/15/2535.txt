با آمریکا روابط عاشقانه نداریم
با آمریکا روابط عاشقانه نداریم وزیر خارجه آمریکا در اندیشکده شورای روابط خارجی آمریکا درباره مسائل مختلف از جمله اجرای برجام گفت وگو کرد.</FONT> بخش سیاست تبیان 
   محمد جواد ظریف، وزیر خارجه ایران در شورای روابط خارجی آمریکا درباره مسائل مختلف از جمله اجرای توافق هسته ای بین ایران و گروه 1+5 اظهارنظر کرد.  فرید زکریا، مقاله نویس و نظریه پرداز بین المللی، مجری این برنامه در ابتدا گفت که آمریکا می گوید ایران به تعهداتش پایبند مانده در صورتی که ایران می گوید آمریکا به برجام پایبند نبوده است. ظریف در پاسخ به سوال زکریا مبنی بر اینکه «واقعیت چیست» تصریح کرد که این توافق، توافقی بر سر مسئله هسته ای بوده و به مسائل دیگر، به دلیل اینکه تاریخ روابط ایران و آمریکا بسیار پیچیده است، پرداخته نشده است. وزیر خارجه ایران سپس گفت که آژانس پایبندی ایران به تمامی مفاد این توافق هسته ای را تأیید کرده و آمریکا هم این موضوع را رد نمی کند. وی سپس گفت، آمریکا هم تا آنجا که مسئله مربوط به متن سند امضا شده توسط رئیس جمهور و وزیر خارجه این کشور مربوط می شود به تعهداتش پایبند مانده است. در صورتی که قایق های ایرانی به ناوهای آمریکایی نزدیک شوند، به آنها شلیک خواهد کرد.  ظریف سپس گفت: «اما تا آنجا که مسئله مربوط به اجرای واقعی این توافق است - چون تغییر دادن فضای بین المللی که از اقدامات آمریکا هراسان است مستلزم انجام اقدامات بسیار است- پاسخگویی به این سوال دشوارتر است.» وزیر خارجه ایران در توضیح بیشتر اضافه کرد که بانک های بین المللی قبلاً به دلیل نقض تحریم های ایران با رقم های سنگینی جریمه شده اند و اکنون به همین دلیل، از بازگشت به ایران هراس دارند. ظریف گفت نتیجه این هراس این شده که هشت ماه بعد از اجرای توافق هسته ای، هیچ بانک بزرگ اروپایی، مبادله با ایران را آغاز نکرده است.  وزیر خارجه ایران سپس از مانع تراشی دولت آمریکا در مبادلات شرکت های خصوصی با ایران هم انتقاد کرد.  وی گفت: «اینها شرکت های خصوصی هستند که در حال انجام مبادلات خصوصی هستند ولی شش تا هفت ماه طول کشید که دولت آمریکا به شرکت ایرباس مجوز فروش 17 فروند هواپیما از بین صد هواپیمای مورد درخواست ایران را بدهد.» فرید زکریا در ادامه از ظریف پرسید: «بر اساس آنچه من شنیده ام و افرادی که با آنها صحبت کرده ام این توافق در ایران چندان محبوب نیست و روحانی و خود شما هم به اندازه زمان بعد از توافق محبوب نیستید، چون این احساس وجود داشت که این توافق قرار است اوضاع را تغییر بدهد و در زندگی مردم، بهبود ایجاد کند. آیا مشکلی که در اینجا هست، این است که - آنطور که بعضی از منتقدان می گویند- شما به مردم وعده سرخرمن دادید و آنها اتفاق نیفتند یا اینکه شما فکر می کنید این موانعی که آمریکا باقی گذاشته باعث می شود که برخورداری اقتصاد ایران از مزایای تخفیف تحریم ها دشوار باشد؟» ظریف در پاسخ به این سوال ادعا کرد که «هنوز هم اکثریت مردم ایران از این توافق حمایت می کنند و این موضوع، در نظرسنجی های مختلف به اثبات رسیده است.» وزیر خارجه ایران در ادامه با تصریح اینکه این نظرسنجی ها را نه ایران، بلکه دانشگاه مریلند آمریکا انجام داده گفت که اکنون بخش زیادتری از مردم ایران اکنون به آمریکا بی اعتمادترند.  ظریف گفت مردم ایران، مشکل را در عدم پایبندی آمریکا به تعهداتش می بینند نه در اینکه دولت کشورشان به آنها «وعده سر خرمن» داده است.  سربازها و ملوان های ما چندین مایل از سواحل ما فاصله دارند. نیروهای شما آمریکایی ها چندین هزار کیلومتر فاصله دارند. بعد وقتی که قایق های ما به آنها می گویند که وارد آبهای داخلی ما نشوید، ناراحت می شوند. وی گفت: «ما به آنها (مردم ایران) گفتیم که این (توافق هسته ای) موانع تجارت ایران با بقیه کشورهای دنیا را برمی دارد. ما هرگز به آنها نگفتیم که برجام، تحریم های اولیه ای که آمریکا علیه معامله آمریکایی ها با ما دارد را بر می دارد.» ظریف تصریح کرد این کنگره آمریکا است که مبادلات با ایران را ممنوع کرده و به همین دلیل هم اعتقاد ایران این بوده که رفع تحریم های اولیه علیه ایران غیرممکن است.  ظریف اضافه کرد: «باور ما این بود و هنوز هم همین است که ایالات متحده نباید در تعامل اقتصادی ما با سایر کشورهای جهان مانع تراشی کند.» چیزی که ما می شنویم این است که وقتی ایالات متحده - هم دولت این کشور و هم سازمان های متعدد در آمریکا... - وقتی که به اروپا می روند، به جای اعتمادبخشی به شرکت ها مبنی بر اینکه تجارت با ایران مشکلی ندارد آنها را از این کار منصرف می کنند.» وزیر خارجه ایران، سپس به سوال فرید زکریا درباره آتش بس سوریه و موثرترین راه برای ایجاد آن پاسخ داد.  ظریف درباره دلایل عدم دوام آتش بس سوریه گفت که هیچ یک از طرفین درگیر در این کشور درک روشنی از آینده مورد انتظار سوریه ندارد. وی همچنین از تأکید طرف ها در سوریه بر «راه حل های جمع صفر» برای پایان دادن به بحران این کشور انتقاد کرد.  ظریف همچنین گفت: «من فکر می کنم مشکل در سوریه این است که بسیاری از بازیگران، کماکان اعتقاد دارند که (بحران این کشور) راه حل نظامی دارد.» رئیس دستگاه دیپلماسی ایران همچنین خاطرنشان کرد که بسیاری از بازیگران کماکان معتقدند که می توانند برای به دست آوردن امتیاز، با برگ گروه های افراطی «بازی بکنند.» ظریف، در ادامه درباره نقش عربستان در بحران سوریه گفت همان طور که در مقاله اش در نیویورک تایمز تصریح کرده «عربستان سعودی باید بخشی از راه حل در سوریه باشد.» وی خاطرنشان کرد که مسائل منطقه را نمی توان با کنار گذاشتن دیگران حل کرد. ظریف گفت این «دقیقاً بر خلاف فلسفه سعودی ها است که می خواهند ایران را از هر توافقی در منطقه کنار بگذارند.» محمد جواد ظریف درباره یادداشتی که عادل الجبیر، همتای عربستانی اش بعد از مقاله وی در نیویورک تایمز نوشت هم اظهار نظر کرد.  وی گفت: «اول از همه اینکه، متأسفانه یادداشت همتای عربستانی من، تکرار ادعاهای تاریخی قدیمی بود. شما هیچ چیز جدیدی در مقاله ایشان نمی بینید، در حالی که هر چیزی که من در مقاله ام گفتم مربوط به همین امروز است.» ظریف گفت: «مشکل امروز ما این است که آنها دارند از افراط گرایی حمایت می کنند به این امید که بتوانند اذهان را از ناتوانی دولت کشورشان ... در پرداختن به مشکلات، تشویش ها و آرمان های جوانان عرب به سمت یک دشمن ساختگی و تصوری که شیعیان یا ایرانی ها باشند، منحرف کنند.» وزیر خارجه ایران به سوال فرید زکریا درباره اظهارات دونالد ترامپ، نامزد حزب جمهوری خواه در انتخابات ریاست جمهوری آمریکا پاسخ داد.  ترامپ پیش از این گفته بود در صورتی که قایق های ایرانی به ناوهای آمریکایی نزدیک شوند، به آنها شلیک خواهد کرد.  ظریف گفت: «سربازها و ملوان های ما چندین مایل از سواحل ما فاصله دارند. نیروهای شما آمریکایی ها چندین هزار کیلومتر فاصله دارند. بعد وقتی که قایق های ما به آنها می گویند که وارد آبهای داخلی ما نشوید، ناراحت می شوند.» ظریف گفت: «ما با آمریکا روابط عاشقانه نداریم. ما 34 سال مشکل با آمریکا داشته ایم. در نظر بگیرید که یک ناو جنگی یا یک هواپیمابر عظیم الجثه در حال نزدیک شدن به آبهای شما باشد. آبهای شما! درباره خلیج مکزیک یا هر جای دیگر صحبت نمی کنیم. بحث خلیج فارس است.»     منبع : خبرگزاری فارس   