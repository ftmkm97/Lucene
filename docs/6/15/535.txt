بیست و پنجم مهر در آینه تاریخ معاصر ایران
 امروز یکشنبه بیست و پنجم مهر 1395 هجری خورشیدی، چهاردهم محرم 1438 هجری قمری و شانزدهم اکتبر 2016 میلادی است. مهم ترین رویدادهای تاریخ معاصر در این روز، به شرح زیر است: هومن بهلولی- روابط عمومی    25 مهر 1365  سیدحسین خدیو جم مترجم و محقق در 59 سالگی درگذشت.30 جلد کتاب در زمینه های تحقیق، تصحیح و ترجمه از وی به یادگار مانده است که از آن جمله می توان «تصحیح و ترجمه احیاء علوم الدین غزالی در هشت جلد، تصحیح کیمیای سعادت در دو جلد، جواهر القرآن، وجد و سماع» را نام برد. &nbsp; 25 مهر 1359  رژیم بعث عراق برای نخستین بار به تهاجم هوایی شهر کرمانشاه پرداخت. در نتیجه این حمله شماری از هموطنانمان به شهادت رسیدند. &nbsp; 25 مهر 1357  امام خمینی در گفت و گو با روزنامه لوموند تاکید کردند، برای برقراری حکومت اسلامی در ایران، ابتدا باید رژیم پهلوی برچیده شود. &nbsp; 25 مهر 1357 سفارت آمریکا در تهران در تلگرامی سری به وزارت امور خارجه آن کشور اطلاع داد که به دلیل وضعیت بی ثبات سیاسی (انقلاب اسلامی)، شرایط کنونی برای قطعی کردن توافق هسته ای با دولت ایران مناسب نیست. &nbsp; 25 مهر 1356  منهتن دیوید راکفلر رییس کل بانک منهتن آمریکا در تهران گفت: کمک به ایران، کمک به منافع آمریکاست. &nbsp; 25 مهر 1343  بنیاد فرهنگ ایران، نهادی تحقیقاتی و انتشاراتی با هدف خدمت به فرهنگ، حفظ و ترویج میراث معنوی ایران و کوشش در راه اصلاح، تکمیل و ترویج زبان فارسی و شناساندن فرهنگ ایران به ملت های دیگر بنیان نهاده شد. &nbsp; 25 مهر 1342  ژنرال دوگل رییس جمهوری فرانسه که روز گذشته برای یک دیدار چهار روزه به تهران آمده بود؛ در سخنرانی خود در جلسه مشترک مجلس سنا و شورای ملی در کاخ سنا گفت: سرنوشت ایران از شرایط تعادل جهان است و اطمینان داریم که کمک به پیشرفت ایران در نهایت به سود خود ما خواهد بود! &nbsp; 25 مهر 1332  هربرت هوور مشاور وزارت امور خارجه آمریکا در امور نفت به منظور گفت و گو با مسوولان ایران درباره تشکیل کنسرسیوم بین المللی نفت وارد تهران شد. &nbsp; 25 مهر 1328  بانک اقتصادی ایران به صورت بانکی ایرانی و بدون حضور سهامداران بیگانه، با 100 میلیون ریال سرمایه تشکیل شد. این بانک با وجود اینکه در بیشتر کشورهای اروپایی، آمریکایی و آسیایی کارگزارانی داشت، در 1341 خورشیدی منحل شد. &nbsp; 25 مهر 1325 احمد قوام(قوام السلطنه) با برکناری وزیران حزب توده، کابینه خویش را ترمیم کرد. &nbsp; 25 مهر 1318  محمد فرخی یزدی شاعر و روزنامه&nbsp; نگار مخالف استبداد در دوره رضاخان در 51 سالگی در زندان حکومت پهلوی به قتل رسید. &nbsp; 25 مهر 1306  امتیاز انحصاری باستان شناسی فرانسوی ها در ایران که در دوره مظفرالدین شاه قاجار منعقد شده بود، به وسیله مجلس شورای ملی لغو شد، این امتیاز شامل صدور اشیاء نقره و طلا به خارج و کشف اشیای عتیقه بود. &nbsp; 25 مهر 1300 خزانه داری دولت آمریکا یک نسخه گزارش سالیانه خویش را برای وزارت مالیه دولت ایران فرستاد. &nbsp; 25 مهر 1300 رضاخان با صدور اعلانی، ساعد الملک را به مقام حکومت گیلان معرفی کرد. &nbsp; 25 مهر 1286  با رای نمایندگان مجلس به بی کفایتی مشیرالسلطنه و سقوط دولت وی، میرزاابوالقاسم خان ناصرالملک از طرف محمدعلی شاه قاجار به رییس الوزرایی منصوب شد. 