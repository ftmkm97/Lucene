خطر ابتلا به سرطان با مصرف زیاد پروتئین حیوانی
 به گفته محققان ریسک ابتلا به سرطان در صورت مصرف بیش از اندازه زیاد برگرها و محصولات گوشت حیوانی افزایش می یابد. بخش تغذیه و آشپزی تبیان    به گزارش خبرنگار مهر، طبق یک مطالعه جدید، مصرف بیش از اندازه پروتئین های حیوانی در میانسالی می تواند موجب افزایش ریسک مرگ ناشی از سرطان تا ۴ درصد شود. به گفته محققان، در صورت مصرف گوشت زیاد، تنها نباید نگران سرطان بود چراکه در طول مدت مطالعه، افراد علاقمند به مصرف گوشت ۷۴ درصد بیشتر در معرض مرگ به هر علتی بودند و احتمال مرگ ناشی از دیابت در آنها چندین برابر بود. حتی اگر شما در گروه مصرف متوسط گوشت قرار داشته باشید، همچنان سه برابر بیشتر از افرادی که کمتر از ۱۰ درصد کالری شان از پروتئین است، در معرض مرگ ناشی از سرطان قرار دارید. در این مطالعه، محققان دانشگاه کالیفرنیای جنوبی ۶۳۱۸ فرد بالای ۵۰ سال را مورد مطالعه قرار دادند. طبق این مطالعه، به طورمیانگین یک فرد باید در حدود ۰.۸ گرم پروتئین به ازای هر کیلوگرم از وزن بدنش مصرف کند. یعنی فردی با وزن حدود ۷۳ کیلوگرم نباید بیش از ۶۰ گرم پروتئین در روز مصرف کند. با در نظر گفتن این موضوع، یک فنجان سینه مرغ حاوی ۴۳ گرم پروتئین است. حال اگر گوشت قرمز در وعده های غذایی تان مصرف می کنید، به مراتب پروتئین بیشتری مصرف کرده اید.   خبرگزاری مهر