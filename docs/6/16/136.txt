تبیان با شعار «رسانه زندگی» به استقبال نمایشگاه رسانه های دیجیتال خواهد رفت
سلطانی شیرازی:  مدیر روابط عمومی و امور بین الملل موسسه تبیان، به تشریح اهداف، فعالیت ها و خدماتی که این&nbsp; موسسه در دهمین نمایشگاه رسانه های دیجیتال ارائه خواهد کرد،&nbsp;پرداخت.  هومن بهلولی- روابط عمومی    به گزارش تبیان، محمدرضا سلطانی شیرازی؛ مدیر روابط عمومی هدف از حضور این موسسه در دهمین نمایشگاه رسانه های دیجیتال را، معرفی ابعاد یک رسانه معتمد، پاک و موفق در فضای مجازی عنوان کرد و گفت: تبیان به عنوان یک رسانه قابل اعتماد و پاک که&nbsp;تلاش کرده تا سبک زندگی ایرانی- اسلامی&nbsp;را در میان&nbsp;مخاطبین خود&nbsp;ترویج کند، در دهمین نمایشگاه رسانه های دیجیتال خدمات و فعالیت های مختلفی را عرضه خواهد کرد. وی افزود: سایت تبیان که از دیرباز، مرجع مراجعه خیل عظیمی از کاربران بوده و سهم عمده ای در افزایش سواد رسانه ای مخاطبین فضای مجازی داشته است، محتوای خود در قالب متن، فیلم، عکس و صوت را در&nbsp;این نمایشگاه در&nbsp;معرض دید&nbsp;بازدیدکنندگان قرار خواهد داد. مدیر روابط عمومی موسسه&nbsp;تبیان با اعلام خبر عرضه «سامانه پژوهشی تنافس» برای اولین بار در این نمایشگاه گفت: «سامانه پژوهشی تنافس»&nbsp;در واقع مجموعه بسترها و ابزارهای پژوهشی است که افراد در آن می توانند به صورت فردی و یا گروهی به پژوهش و تحقیق بپردازند. سلطانی شیرازی بیان داشت: شبکه اجتماعی تبیان نیز به عنوان شبکه ای امن و پاک، در این نمایشگاه فعال بوده و ضمن عضو گیری از بازدیدکنندگان،&nbsp;سرویس های کاربری تبیان از قبیل تبلاگ، سامانه دانلود،&nbsp;انجمن های&nbsp;تخصصی را عرضه خواهد کرد. همچنین طرح ویژه این بخش از&nbsp;فعالیت های موسسه تبیان در نمایشگاه،&nbsp;کمپین&nbsp;«یک روز بی اینترنت»&nbsp; و مسابقه داستان نویسی مرتبط با این کمپین می باشد؛ که به طور همزمان در فضای شبکه اجتماعی و نمایشگاه برگزار می گردد. وی عنوان داشت: ارائه و فروش محصولات و تولیدات در&nbsp;حوزه بازی ها و&nbsp;نرم افزارهای رایانه ای، بخش دیگری از خدمات موسسه تبیان&nbsp;در دهمین نمایشگاه رسانه های دیجیتال خواهد بود. مدیر روابط عمومی موسسه با اشاره به همکاری موسسه تبیان با اپراتورهای تلفن همراه در زمینه تامین محتوای فرهنگی و خدمات ارزش افزوده، گفت: نمایشگاه رسانه های دیجیتال بستر مناسبی برای معرفی و ارائه نرم افزار های تلفن همراه تولیدی موسسه تبیان می باشد که کاربران گرامی می توانند با حضور در غرفه تبیان تمامی این نرم افزارها را به صورت رایگان دریافت نمایند. سلطانی شیرازی، خبر از برگزاری مسابقه&nbsp;«کودک و رسانه» در قالب طرح هنر و خلاقیت&nbsp;تبیان داد و گفت: این مسابقه در سه بخش نقاسی، رنگ آمیزی و اوریگامی، برای کودکان و نوجوانان حاضر در دهمین نمایشگاه رسانه های دیجیتال و با هدف فرهنگ سازی استفاده صحیح از رسانه&nbsp;مابین کودکان برگزار خواهد شد. وی افزود: آثار کودکان در محل غرفه تبیان به نمایش درآمده و همپنین&nbsp;برای شرکت در جشنواره هنر و خلاقیت که در دی ماه سال جاری برگزار خواهد شد، در&nbsp;سایت هنر و خلاقیت تبیان ثبت خواهند شد.  مدیر روابط عمومی موسسه تبیان عنوان داشت: بخشی از غرفه تبیان به دیوار نویسی اختصاص داده شده است که مخاطبین می توانند&nbsp;ایده ها و نظرات خود را&nbsp;در موضوعات رسانه و&nbsp; تأثیرات آن بر جامعه، رسانه و جنگ نرم، رسانه های دیجیتال و رسانه های مجازی و&nbsp;شبکه های اجتماعی ثبت کرده و در معرض دید عموم قرار دهند. وی افزود:&nbsp;هدف&nbsp;از برگزاری دیوار نویسی در غرفه تبیان، ایجاد جهش در تفکرات مخاطبین در زمینه سواد رسانه ای و انتخاب رسانه های مناسب در فضای مجازی می باشد.&nbsp; سلطانی شیرازی، برگزاری مسابقه پیامکی را بخش دیگری از فعالیت های موسسه تبیان در دهمین نمایشگاه رسانه های دیجیتال عنوان کرد و گفت: همه روزه سوالاتی با موضوع "رسانه" طرح خواهد شد و علاقمندان می توانند گزینه مورد نظر خود را ارسال و در قرعه کشی این مسابقه شرکت کنند. وی افزود: قرعه کشی مسابقات پیامکی، در انتهای هر روز برگزار خواهد شد و با همکاری ستاد برگزاری نمایشگاه، جوایزی به برندگام اهداء خواهد شد. مدیر روابط عمومی موسسه تبیان، در خاتمه ابراز امیدواری کرد تا حضور موسسه تبیان در دهمین نمایشگاه رسانه های دیجیتال بتواند کمکی در&nbsp; افزایش سواد رسانه ای مخاطبان و شناسایی فرهنگ استفاده صحیح از فضای مجازی در میان کاربران کرده باشد. گفتنی است، دهمین نمایشگاه رسانه های دیجیتال از سوم تا هفتم آبان ماه در مصلی بزرگ امام خمینی (ره)&nbsp;برگزار خواهد شد.