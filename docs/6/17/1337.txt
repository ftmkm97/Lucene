امام حسین (علیه السلام) و لزوم برخورد با جریان فساد
 حضرت امام حسین (علیه السلام) و یارانش، به همراه حرّ و لشکر او که با یکدیگر روبرو شدند در آنجا حضرت برای همراهان حرّ خطبه ای خواند و ضرورت برخورد با ستمگران و اعمال متجاوزانه آنان را گوشزد کرد. فرآوری: محمد باعزم- بخش تاریخ وسیره معصومین تبیان   حضرت امام حسین (علیه السلام) و یارانش، به همراه حرّ و لشکر او که با یکدیگر رو برو شدند در آنجا حضرت برای همراهان حرّ خطبه ای خواند و ضرورت برخورد با ستمگران و اعمال متجاوزانه آنان را گوشزد کرد. در آن موقعیت در میان همراهان و در مقابل جمعیت به پا خاست، حمد و ثنای خدای را بجا آورد، آن گاه روبه مردم نمود و فرمود: ای مردم رسول خدا فرموده است: کسی که ببیند زمامدار ستمگری حرام های خدا را حلال می داند و مرتکب می شود و پیمان خدا را می شکند و با سنّت پیغمبر مخالفت می ورزد، در میان بندگان خدا با گناه و تجاوز با آنان رفتار می کند، با دیدن اینها برای تغییر روش چنین زمامداری به گفتار یا عمل اقدامی نکند، حق است بر خدای متعال که او را به همان جایی برد که آن ستمگر را می برد.
آگاه باشید که اینان ملازم شده اند اطاعت شیطان را، ترک کرده اند اطاعت خدای رحمان را و فساد را آشکار نموده اند و اجرای حدود الهی را تعطیل کرده اند و ثروت عمومی امت را به خود اختصاص داده اند و حرام های خدا را حلال کرده اند و حلال های خدا را ممنوع ساخته اند و من از هرکس شایسته ترم که وضع موجود را تغییر دهم.
و از طرفی نامه های شما [درباره قبول زمامداری] به من رسید و فرستادگان تان بیعت شما را به من ابلاغ کردند، بر این اساس که مرا رها نکنید و دست از یاری ام برندارید. اکنون اگر به عهد و بیعت خود وفادار بمانید به رشد و سعادت می رسید، من حسین پسر علی و فاطمه دختر پیغمبرم، خود من با شما هستم و خانواده من با خانواده شما هستند، پس لازم است از روش من در مبارزه با حکومت ظلم پیروی کنید؛ زیرا عمل من برای شما حجت و الگو است؛ ولی اگر از من پیروی نمی کنید و عهد و بیعت خود را شکسته اید، این از شما تازگی ندارد؛ زیرا با پدر و برادر و پسر عموی من مسلم چنین کردید. فریب خورده کسی است که به شما اعتماد کند. آگاه باشید که اینان ملازم شده اند اطاعت شیطان را، ترک کرده اند اطاعت خدای رحمان را و فساد را آشکار نموده اند و اجرای حدود الهی را تعطیل کرده اند و ثروت عمومی امت را به خود اختصاص داده اند و حرام های خدا را حلال کرده اند و حلال های خدا را ممنوع ساخته اند و من از هرکس شایسته ترم که وضع موجود را تغییر دهم. شما [با این عهد شکنی] محرومیتی برای خود فراهم آوردید و نصیب خود را ضایع ساختید و کسی که عهد خود را بشکند، همانا به ضرر خود اقدام کرده و زیانش به خودش خواهد رسید.
مطابق آنچه تاریخ ثبت نموده کوتاهی مردم در هر دوره و عصری سلطه ظالمان و درماندگی ملت ها را در پی داشته، همان گونه که یزیدیان بعد از کشتن حسین (علیه السلام) و یارانش به قتل عام مردم و خراب کردن کعبه و انجام جنایت های بسیار پرداختند؛ مثل آنچه آمریکا در عراق، افغانستان، بوسنی و فلسطین انجام می دهد.    منابع: 
1. زندگی و شخصیت امام حسین ( علیه السلام ) 
2. امام حسین (علیه السلام) و دو جریان در گستره تاریخ
 &nbsp;