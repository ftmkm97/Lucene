رویكرد الغدیر به تحریف
 «رویكرد الغدیر به تحریف»، تألیف روح اللّه عباسى( متولد قم، 1357 ش) است كه در آن، به صورت مستند و تحلیلى به توضیح گزارش ها و نقادى هاى علامه امینى و كتاب جاودانه اش الغدیر در مسأله سرنوشت ساز تحریف فضیلت ها و منقبت هاى حضرت امیرالمؤمنین على پرداخته است. فرآوری: محمدباعزم- بخش تاریخ و سیره معصومین تبیان   
رویكرد الغدیر به تحریف به زبان فارسى رسا و شیوا نوشته شده است. نام كامل این اثر عبارت است از:« رویكرد الغدیر به تحریف: پژوهشى در گزارش هاى الغدیر از تحریف روایات فضائل و مناقب علوى در كتب اهل سنت». ساختار این &nbsp;كتاب&nbsp;از &nbsp;مقدمه نویسنده( مشتمل بر مباحثى چون: انگیزه نگارش كتاب الغدیر، بحث ولایت در الغدیر، مبناى تحقیقى مرحوم علامه امینى، زیست نامه علامه امینى، میراث علامه امینى و درباره كتاب حاضر) و متن اصلى( شامل هفت فصل: 1- تحریف احادیث خلافت امیرالمؤمنین( ع)، 2- تحریف در حق حضرت ابوطالب( ع)، 3- تحریف غدیریه ى شعراى غدیر، 4- تحریف دو روایت در زیارت رسول اكرم( ص) و شناخت معصوم( ع)، 5- تحریف در حق ابوبكر، عمر، عثمان و معاویه، 6- جعل حدیث و تحریف احادیث جعلى و 7- نقد و معرفى كتب تحریف گر و دروغ پرداز) تشكیل شده است.
&nbsp;زبان و ادبیات این اثر، امروزین، روان و سلیس است. نویسنده از منابع قابل توجهى( 207 منبع) از آثار معتبر عربى و فارسى از اندیشمندان قدیم و جدید براى نگارش اثر حاضر بهره برده است. شیوه نویسنده در این اثر، پژوهشى و تحلیلى است و به همین جهت مطالب را به صورت مستند آورده و به تحلیل و تلخیص پرداخته است.  «رویكرد الغدیر به تحریف»، تألیف روح اللّه عباسى( متولد قم، 1357 ش) است كه در آن، به صورت مستند و تحلیلى به توضیح گزارش ها و نقادى هاى علامه امینى و كتاب جاودانه اش الغدیر در مسأله سرنوشت ساز تحریف فضیلت ها و منقبت هاى حضرت امیرالمؤمنین على پرداخته است. نویسنده در مقدمه اش گزارشى از مطالب و فصول كتاب نوشته و با تأكید بر ارزش و جامعیت كتاب الغدیر و یادآورى اسامى شمارى از آثارى كه براى گزارش و معرفى مباحث الغدیر منتشر شده، افزوده است كه از جمله موضوعاتى كه علّامه امینى( ره) در الغدیر آن را مطرح كرده اند، بحث تحریف كتب دینى- اعتقادى در طول تاریخ نشر و چاپ در جهان اسلام است و بنده در حدود چهار سال پیش، به پیشنهاد دوست پژوهنده ام، جناب آقاى على رضا هزار به تحقیق آن در الغدیر پرداخته و این مجموعه را به رشته تحریر درآوردم. محدوده و دایره موضوع مورد جستجوى ما در الغدیر، محصور در تحریفاتى است كه در طول تاریخ نشر متون دینى- اعتقادى، یا توسط مؤلف كتب، یا مصحح، مهذب، ناقل، مترجم، ناشر و یا چاپخانه به صورت عمدى در كتب صورت گرفته، و علّامه امینى( ره) در طى مطالعات وسیع و عمیق خود در كتابخانه هاى كشورهاى مختلف اسلامى در بررسى كتب به آنها برخورده و با تیزبینى به شناسایى آن پرداخته و پرده از خیانت دستان خیانتكار نسبت به ودایع علم كنار زده و آنها را رسوا نموده اند. ولى تصحیفاتى نیز در برخى از كتب وجود دارد كه به صورت سهوى رخ داده و علّامه آنها را در الغدیر ذكر نموده است.    منبع: 
1- رویكرد الغدیر به تحریف 
2- سایت الغدیر
 &nbsp;