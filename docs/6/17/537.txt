پایان نشست لوزان
 دولت سوریه بعد از پایان نشست لوزان از اجماع خوب طرف های شرکت کننده در این نشست درباره احتمال توافق آتش بس در این کشور خبر داد. بخش سیاست تبیان     دمشق می گوید که نشست امروز لوزان به اجماع خوبی در مورد احتمال توافق آتش بس در سوریه رسیده است. شبکه خبری العربیه وابسته به عربستان سعودی گزارش داد که دولت سوریه بعد از پایان نشست لوزان گفته است، طرف های شرکت کننده در این نشست به اجماع خوبی در مورد احتمال اینکه به توافق آتش بس در سوریه منتهی شود، رسیده اند.  «جان کری» گفت: مذاکرات «سازنده» بود و طرف های شرکت کننده بسیار صریح سخن گفتند.  نشست لوزان با مشارکت 9 کشور ایران، روسیه، آمریکا، مصر، ترکیه، قطر، اردن، عراق و عربستان در مورد بررسی اوضاع سوریه در لوزان سوئیس شروع شد و بعد از 4 ساعت و نیم به پایان رسید. وزرای خارجه این کشورها و هیأت های همراه آن ها در این نشست شرکت کرده اند. وزارت خارجه ترکیه می گوید در این نشست موضوع آتش بس و راه های امداد رسانی به ساکنان شهر حلب و مناطق محاصره شده را مطرح و بررسی شده است. «سرگئی لاوروف» وزیر خارج روسیه نیز بعد از این نشست گفت که شرکت کنندگان پیشنهاد ها و طرح های جالب توجهی ارائه کرده اند. «جان کری» وزیر خارجه آمریکا نیز گفت که مذاکرات «سازنده» بود و طرف های شرکت کننده بسیار صریح سخن گفتند.     منبع : خبرگزاری فارس   