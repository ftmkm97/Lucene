دیدار نخبگان علمی با رهبر انقلاب
 با تکیه بر نخبگان و فرزانگان و در پرتو ایجاد نسلی جوان و پر تلاش، ایران بزرگ به کشوری پیشرفته، قدرتمند، شریف، عزیز و برافرازنده پرچم تمدن نوین اسلامی تبدیل خواهد شد.</FONT> بخش سیاست تبیان   حضرت آیت الله خامنه ای رهبر معظم انقلاب اسلامی صبح امروز (چهارشنبه) در دیدار بیش از هزار نفر از نخبگان و استعدادهای برتر علمی، جوانان نخبه را هدایای نفیس الهی و امانتی در دست مسئولان خواندند و با تأکید بر اینکه حتی لحظه ای در دفاع از جامعه علمی و نخبگان کشور کوتاه نمی آیند، افزودند: با تکیه بر نخبگان و فرزانگان و در پرتو ایجاد نسلی جوان و پر تلاش، ایران بزرگ به کشوری پیشرفته، قدرتمند، شریف، عزیز و برافرازنده پرچم تمدن نوین اسلامی تبدیل خواهد شد.
رهبر انقلاب اسلامی، نخبگان بخصوص جوانان نخبه را هدایایی کم نظیر و نفیس و امانت های الهی به ملت و مسئولان خواندند و گفتند: وظیفه مسئولان در قبال این هدایای گرانقدر الهی، مراقبت از آنها و تلاش برای شناسایی و پرورش نخبگان بیشتر است. حادثه عاشورا تصویری حقیقی از مبارزه نور با ظلمت، و جنگ شرافت با دنائت است که تکمیل کننده این مسیر، حضرت زینب سلام الله علیها و حضرت امام سجاد علیه السلام بودند. ایشان تأکید کردند: نخبگان نیز در قبال این نعمت مسئول هستند و باید از طریق احساس مسئولیت و استفاده از این استعداد و توانایی در مسیر صحیح خود، شکر آن را به جا آورند.
رهبر انقلاب اسلامی دلیل اصلی تأکید مکرر بر لزوم قدر دانستن نخبگان جوان و حمایت از آنان را، تقویت باور «ما می توانیم» در جامعه خواندند و خاطر نشان کردند: متأسفانه در دوران طولانی قاجار و پهلوی، ژن «ناتوانی»، «نمی توانیم» و «وابستگی» را به مردم و جوانان تزریق و آن را در جامعه نهادینه کردند و در نهایت کشور بزرگ و پر از منابع انسانی و مادی و صاحب تاریخ و تمدن کهن، به صورت تحقیر آمیزی در ذیل غرب تعریف شد.
حضرت آیت الله خامنه افزودند: در چنین شرایطی انقلاب اسلامی ایران تحولی عظیم ایجاد کرد و در واقع، انقلابِ خودباوری و اعتماد به نفس، به جنگ وابستگی رفت.
ایشان، هشت سال دفاع مقدس را عرصه ای آشکار و غرور آفرین از «خودباوری و اعتماد به نفس» خواندند و تأکید کردند: اگرچه جنگ حادثه ای بسیار تلخ، خسارت بار و سخت بود، اما به جوان ایرانی ثابت کرد که می توان با توکل به خدا و تکیه بر استعدادها و توانایی های داخلی بر دشمنی که همه قدرتهای بزرگ از او حمایت می کنند، غلبه کرد.
حضرت آیت الله خامنه ای افزودند: با وجود آنکه انقلاب اسلامی، روحیه «ما می توانیم» را در مقابل روحیه «وابستگی» زنده کرد و خودباوری را در جامعه ترویج داد اما طرف مقابل به اقتضای طبیعت جنگهای عمیق که امروز جنگ نرم نامیده می شود، به باز تولید آفت فرهنگ وابستگی در شکل های جدید و به ظاهر جذاب روی آورده است.
ایشان، موضوع «جهانی شدن» و توصیه آمریکایی ها و اروپایی ها به ایران برای پیوستن به «خانواده جهانی» را نمونه بارزی از بازتولید فرهنگ وابستگی دانستند و خاطر نشان کردند: مخالفت با پیوستن به آنچه طرف غربی جامعه جهانی می نامد، به معنای مخالفت با ارتباطات خارجی نیست بلکه به معنای مقاومت در مقابل فرهنگ تحمیلیِ قدرتهای بزرگ بر اقتصاد، سیاست و امنیت کشور است.
رهبر انقلاب اسلامی علت لزوم توجه ویژه و جدی مسئولان به موضوع نخبگان را، اهداف بزرگ پیش روی نظام اسلامی خواندند و گفتند: نخبگان، موتور محرک رسیدن به این اهداف بزرگ هستند، و مسئولان باید به موضوع نخبگان نگاه جدی، عملیاتی، دلسوزانه و پیگیرانه داشته باشند.
حضرت آیت الله خامنه ای سپس به بیان اهداف بزرگ نظام اسلامی پرداختند وافزودند: جمهوری اسلامی ایران باید به کشوری پیشرفته، قدرتمند، شریف، صاحبِ حرف نو، دارای عزت، برخوردار از احساس عزت، سرشار از معنویت و ایمان و برافرازنده پرچم تمدن نوین اسلامی تبدیل شود که لازمه رسیدن به این اهداف والا، اهمیت دادن به نخبگان و قدر دانستن این نعمت الهی است.
ایشان با اشاره به مصائب و مشکلات امروز بشریت و بن بست تفکر های مادی، جهان را نیازمند یک حرف نو در مسائل بشری و مسائل بین المللی دانستند و گفتند: رقابت های انتخاباتی در امریکا و موضوعات مطرح میان دو کاندیدا، نمونه ای بارز و آشکار از نتایج نبود معنویت و ایمان در صاحبان قدرت است. مقرر کنید که نیازهای دستگاههای دولتی از محصولات شرکت های دانش بنیان تأمین شود. رهبر انقلاب اسلامی خاطر نشان کردند: در هفته های آینده، یکی از این دو کاندیدای فعلی انتخابات امریکا که حرفها و وضعیت آنها را می بینید، رئیس جمهوری کشوری خواهد شد که دارای قدرت و ثروت و بیشترین سلاح اتمی و بزرگترین رسانه های دنیا است.
حضرت آیت الله خامنه ای در ادامه سخنانشان، رسیدن نظام اسلامی به اهداف بزرگ خود را نیازمند ایجاد نسلی شجاع، مومن، تحصیل کرده، مبتکر، پیشگام، خودباور، غیور، پرنشاط و پرانگیزه خواندند و افزودند: این نسل که بر خلاف برخی فضاسازی&nbsp; ها به معنای حقیقی کلمه، نسلی انقلابی است، همه وجود خود را صرف پیشرفت ایران خواهد کرد.
ایشان، نقش نخبگان را در شکل دهی و انگیزه بخشی به این نسل جوان، بسیار مهم برشمردند و افزودند: نخبگان می توانند با تلاش نشاط آور خود به عنوان یک موتور محرکه، نسل جوان یعنی سرمایه های اصلی کشور را به کار و تلاش ترغیب کنند.
حضرت آیت الله خامنه ای با اشاره به تأکیدات مکررشان از پانزده سال قبل درباره نهضت علمی و نرم افزاری افزودند: این حرکت با استقبال نخبگان، اساتید و دانشجویان با نتایج خوبی همراه شده اما با موانعی روبرو است که باید آنها را شناخت و علاج کرد.
رهبر انقلاب اسلامی، کارشکنی های دشمنان را از جمله این موانع دانستند و افزودند: عده ای تا کلمه دشمن تکرار می شود، ناراحت می شوند اما این تکرار و هشدار، همچون تکرار کلمه َ&nbsp; شیطان در قرآن مجید، با هدف ایجاد هوشیاری دائم انجام می شود و در واقع، «شناخت توطئه» است نه «توهم توطئه».
حضرت آیت الله خامنه ای، توقف حرکت علمی ایران را هدف اصلی دشمنان خواندند و خاطرنشان کردند: اگر در تحقق این هدف ناکام ماندند، برای به انحراف کشاندن آن، تلاش می کنند و اگر نشد، رویِ بدنام کردن و آلوده کردن آن سرمایه گذاری خواهند کرد، بنابراین همه باید مراقب باشیم با ناشی گری های خود به تحقق این اهداف کمک نکنیم.
ایشان، انحراف کارهای تحقیقاتی و پایان نامه ها از نیازهای واقعی ایران را نمونه ای از کمک به منحرف شدن حرکت علمی کشور برشمردند و در نمونه ای دیگر در زمینه بدنام کردن این حرکت افزودند: فردی را به اسم دانشمند به کشور دعوت می کنند و او با انتشار ژس تابلوی فروش پایان نامه ها در ایران جوانان نخبه کشور را بدنام می کند؛ آیا اینگونه افراد واقعاً دانشمندند؟
رهبرانقلاب اسلامی با استناد به اطلاعات پایگاههای جهانی افزودند: سرعت پیشرفت علمی ایران در مقطعی 13 برابر متوسط جهان شد، و این سرعت به هیچ وجه نباید کاهش یابد بلکه باید بیشتر شود، زیرا دچار عقب ماندگی های علمی فراوان هستیم.
ایشان افزودند: برخی مسئولان در مقابل کاهش سرعت پیشرفت علمی کشور می گویند جایگاه علمی ایران پایین نیامده است اما متوجه باشیم که قرار بود جایگاه علمی ایران بالاتر هم برود نه اینکه صرفاً پایین نیاید.
حضرت آیت الله خامنه ای، آسیب دیدن حرکت علمی کشور را موجب یأس نخبگان و نسل جوان خواندند وافزودند: این خسارت بسیار سنگین، به راحتی و به سرعت جبران نخواهد شد و موجب اقبال فرزانگان جوان به کشورهای دیگر خواهد شد.
رهبر انقلاب اسلامی، شناسایی و جذب استعدادهای جوان را از وظایف مهم دستگاهها برشمردند و تذکر دادند: قبل از اینکه بیگانگان در نمایشگاههای علمی داخل کشور یا با روشهای دیگر، این سرمایه های عظیم را کشف و جذب کنند، شما این جوانان فرزانه را شناسایی کنید و مورد حمایت قرار دهید.
رهبر انقلاب اسلامی با بیان نکاتی که می تواند به حرکت پر برکت علم و فناوری شتاب دهد، افزودند: «حمایت از شرکتهای دانش بنیان»، «گسترش کمّی و ارتقاء کیفی این شرکتها» و «دخالت دادن آنها در بخش ها و طرح های اصلی کشور» ضرورت هایی است که باید مورد توجه جدی قرار گیرد.
ایشان، «ترویج استفاده از محصولات شرکتهای دانش بنیان» را در تقویت این شرکت ها مهم دانستند و به مسئولان دولتی گفتند: مقرر کنید که نیازهای دستگاههای دولتی از محصولات شرکت های دانش بنیان تأمین شود.
«جدی گرفتن تشکیل هسته های نخبگانی در دانشگاهها» و «مراقبت وزارت آموزش و پرورش برای حل مشکلات سازمان ملی پرورش استعدادهای درخشان» دو نکته دیگری بود که حضرت آیت الله خامنه ای در تقویت حرکت علمی کشور موثر و مفید خواندند.
رهبر انقلاب اسلامی با اشاره به اهمیت بنیاد ملی نخبگان، به توانایی ها و صحت عمل دکتر ستاری معاون علمی رئیس جمهور ابراز اعتماد عمیق کردند اما افزودند: درباره مشکلات موجود میان معاونت علمی و بنیاد نخبگان نگرانی وجود دارد و باید با جدا سازی آنها یا انتصاب مدیری قوی برای بنیاد، این مشکلات را حل کرد.
حضرت آیت الله خامنه ای گزارشهای موجود درباره کُند شدن یا توقف طرح های کلان تحقیقاتی در عرصه های مهمی همچون هوافضا، ماهواره، هسته ای و برخی زمینه های دیگر را مایه نگرانی خواندند و تأکید کردند: مسئولان توجه کامل کنند که این گونه طرح های مهم مطلقاً نباید کُند، نیمه تعطیل یا متوقف شود، زیرا با ایجاد خسارت علمی، دانشمندان جوان را مأیوس می کند و این خطر بسیار بزرگی است.
ایشان با ابراز خرسندی از تشکیل معاونت فرهنگی در بنیاد نخبگان و تأکید بر ارتقاء فعالیتهای این معاونت، برگزاری اردوهای جهادی برای نخبگان را نیز مهم و مفید دانستند.
رهبر انقلاب اسلامی در نوعی جمع بندی از سخنانشان افزودند: هدف اصلی، تشکیل جامعه و کشوری است که ضمن برخورداری از شاخصهای جهانی مانند «پیشرفت علمی و قدرت و ثروت»، از «ایمان، معنویت و شرافت» نیز لبریز باشد و با جلب دلهای ملتها، بشریت را از جهالت و ضلالت کنونی برهاند و بدون تردید تحقق این مهم، از عهده ملت بزرگ ایران و جوانان عزیز، باهوش و پر انگیزه کشور برخواهد آمد. امریکایی ها حتماً با «ایرانی با چنین ظرفیت پیشرفت و برخوردار از حکومتی بر مبنای اسلام» مبارزه می کنند و درک و تحلیل این مهم در میان نخبگان جوان، آنها را در ایفای وظایف تاریخی شان کمک خواهد کرد. حضرت آیت الله خامنه ای با اشاره به دشمنی قدرتهای شیطانی با هر حرکت مخالف، افزودند: چند روز قبل یکی از دولتمردان امریکایی گفت تا حمایت و طرفداری ایران از مقاومت باقی است، معلوم نیست تحریم ها به طور اساسی تکان بخورد که این همان واقعیتی است که بارها به مسئولان گفته ایم.
ایشان با اشاره به سخنان برخی مسئولان امریکایی در دیدار با مسئولان ایرانی مبنی بر «بدبینی رهبر انقلاب اسلامی به امریکا» افزودند: آیا با این گونه حرفها، می شود به شما خوشبین بود؟
حضرت آیت الله خامنه ای با یادآوری سخنانشان در جلسات خصوصی و عمومی به مسئولان گفتند: بارها گفته ایم که اگر در هسته ای عقب نشینی کنید آنها مسئله موشک را پیش می کشند، اگر باز هم عقب بروید بحث حمایت از مقاومت را مطرح می کنند، اگر به عقب نشینی ادامه دادید موضوع حقوق بشر را جلو می آورند، و بعد اگر معیارهای آنها را پذیرفتید سراغ حذف معیارهای دینی در حکومت می روند.
ایشان با اشاره به بیانیه اخیر اتحادیه اروپا که در آن به امکانات و ظرفیت های عظیم ایران پرداخته شده است، افزودند: سخنانی که درباره امکاناتِ پیشرفت و منابع انسانی و طبیعی ایران می گوییم، رجز خوانی نیست بلکه واقعیتی است که غربی ها هم به آن اذعان دارند.
رهبر انقلاب اسلامی تأکید کردند: امریکایی ها حتماً با «ایرانی با چنین ظرفیت پیشرفت و برخوردار از حکومتی بر مبنای اسلام» مبارزه می کنند و درک و تحلیل این مهم در میان نخبگان جوان، آنها را در ایفای وظایف تاریخی شان کمک خواهد کرد.
حضرت آیت الله خامنه ای در بخش دیگری از سخنان خود، حادثه عاشورا را خورشیدی بی غروب خواندند و گفتند: حادثه عاشورا تصویری حقیقی از مبارزه نور با ظلمت، و جنگ شرافت با دنائت است که تکمیل کننده این مسیر، حضرت زینب سلام الله علیها و حضرت امام سجاد علیه السلام بودند.
ایشان با تشکر از مجموعه های اداره کننده هیأت های عزاداری عاشورا گفتند: حضور انبوه جوانان، سخنرانی های پر محتوا، برخی از نوحه ها و عزاداری های پر مغز، در مجموع سطح هیأت های عزاداری را ارتقا داده بود.
پیش از سخنان رهبر انقلاب اسلامی آقای دکتر ستاری معاون علمی و فناوری رییس جمهور و رییس بنیاد ملی نخبگان با بیان گزارشی از فعالیت ها و برنامه های بنیاد ملی نخبگان، گفت: سرمایه های انسانی مهمترین منابع کشور هستند و برای استفاده از توان آنها باید زیرساخت های لازم را ایجاد کرد.
همچنین آقایان:
-&nbsp;&nbsp;&nbsp; دکتر علیرضا باباخان، دکترای سیاست گذاری علم و فناوری و برگزیده جایزه تحصیلی بنیاد نخبگان
-&nbsp;&nbsp;&nbsp; مجتبی فیاض بخش، دانشجوی مهندسی کامپیوتر و دارنده مدال طلای المپیاد دانش آموزی در رشته کامپیوتر
-&nbsp;&nbsp;&nbsp; دکتر امیر شاملو، دکترای بیوتکنولوژی و نانوتکنولوژی
-&nbsp;&nbsp;&nbsp; دکتر علیرضا بازارگان، دکترای مهندسی شیمی و عضو بنیاد ملی نخبگان
-&nbsp;&nbsp;&nbsp; دکتر سیدجواد کاظمی تبار، دانش آموخته برق و مخابرات از دانشگاه کالیفرنیا و دارنده مدال نقره المپیاد ریاضی کشوری
و خانمها:
-&nbsp;&nbsp;&nbsp; انسیه سادات منصوری، دانشجوی رشته پزشکی و دارنده مدال برنز المپیاد دانش آموزی
-&nbsp;&nbsp;&nbsp; و دکتر زهرا داورپناه، دکترای فلسفه غرب و برگزیده جایزه تحصیلی بنیاد نخبگان
به بیان دیدگاههای خود پرداختند. نمایندگان نخبگان در این دیدار بر این محورها و مطالب تأکید کردند:
-&nbsp;&nbsp;&nbsp; لزوم تشکیل شبکه ای از شرکتهای دانش بنیان و نخبگان برای حل مسائل اصلی و راهبردی کشور
-&nbsp;&nbsp;&nbsp; ضرورت تأسیس ستاد اقتصاد مقاومتی در بنیاد ملی نخبگان
-&nbsp;&nbsp;&nbsp; لزوم توجه ویژه به استعدادهای برتر دانش آموزی و بازطراحی باشگاه دانش پژوهان
-&nbsp;&nbsp;&nbsp; انتقاد از شیوه اجرای طرح تحول سلامت و مسائلی همچون پرداختهای کلان در بخش سلامت و کم توجهی به درمان و طبّ سنتی
-&nbsp;&nbsp;&nbsp; ضرورت آموزش و تقویت روحیه و فرهنگ کارآفرینی بر پایه شرکتهای دانش بنیان از مدارس و ارائه مشوقهای لازم به این شرکتها
-&nbsp;&nbsp;&nbsp; نقش موثر زنان در تحقق اقتصاد مقاومتی از طریق مدیریت اقتصاد خانواده
-&nbsp;&nbsp;&nbsp; لزوم تمرکززدایی و توزیع متعادل فرصتها و امکانات از طریق توجه بیشتر به استعدادها و ظرفیتهای استانی    منبع : پایگاه اطلاع رسانی دفتر مقام معظم رهبری   