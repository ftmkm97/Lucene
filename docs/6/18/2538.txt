تحول و کارآمدی باید سرلوحه کار در روابط عمومی باشد
 مدیرکل آموزش و پرورش هرمزگان با تاکید بر اینکه تحول و کارآمدی باید سرلوحه فعالیت های روابط عمومی باشد،اظهار کرد: برای پویایی و موفقیت روابط عمومی در پیشبرد اهداف نظام تعلیم و تربیت، از این مجموعه در ادارات آموزش و پرورش سراسرهرمزگان حمایت ویژه خواهد شد. هومن بهلولی- روابط عمومی    به گزارش روابط عمومی، دانش هاشمی پور در افتتاحیه ششمین دوره کارگاه آموزشی مسوولان روابط عمومی آموزش و پرورش سراسراستان، افزود: نگرش دولت تدبیر و امید به روابط عمومی، نگرشی تحولگرا و راهبردی است که این مهم در آموزش و پرورش از اهمیت ویژه ای برخوردار است.
&nbsp;
وی تصریح کرد: روابط عمومی باید در متن برنامه ها و اهداف مجموعه باشد تا بتواند با اشراف کامل ،به عنوان حلقه واسط درون و برون مجموعه سازمانی به ایفای نقش بپردازد.
&nbsp;
مدیر کل آموزش و پرورش هرمزگان همچنین گفت: با نگاه نو و تحولگرا به جایگاه روابط عمومی، این ظرفیت در آموزش و پرورش هرمزگان متحول خواهد شد و بنا داریم برای پیشبرد اهداف نظام تعلیم و تربیت، در چارچوب سند تحول بنیادین، با حمایت ویژه، جایگاه واقعی روابط عمومی را نهادینه نماییم.
&nbsp;
هاشمی پور تاکید کرد:قطعا شناخت دقیق ازمطالبات مخاطبان برون سازمانی و همچنین جامعه هدف، به بالندگی و پویایی روابط عمومی بستگی دارد که باید با نگاه جامع مد نظر مسوولان روابط عمومی باشد.
&nbsp;
وی با بیان اینکه روابط عمومی باید به عنوان چشم و گوش مجموعه باشد، اضافه کرد: این جایگاه نباید درحاشیه قرار بگیرد و سرگرم یکسری فعالیت های روزمره باشد بلکه باید با فراغ بال، تحولات پیرامونی را به دقت رصد و در پیشگیری از چالش ها و تعامل سازنده و موثربا افکارعمومی، نقش فعال و کاربردی داشته باشد.
&nbsp;
این مسوول، آموزش فراگیر و برگزاری دوره های تخصصی را لازمه توسعه در روابط عمومی دانست و خاطرنشان کرد: روابط عمومی به عنوان علم نوین باید با نگرش تخصصی دنبال شود و مسوولان این جایگاه باید به دانش روزاین رشته مجهز باشند تا بتوانند در مسیر راه کارآمد و موثرباشند.
&nbsp;
مدیرکل آموزش و پرورش هرمزگان همچنین گفت: علاوه بر برگزاری دوره های تخصصی و آموزشی، در بحث امکانات و زیرساخت ها نیز از روابط عمومی ها حمایت خواهد شد و درقبال آن نیز انتظار می رود این جایگاه با تحرک بیشتر درهمه زمینه ها خصوصا در شاخص اطلاع رسانی و تعامل با افکار عمومی، فعال پویا باشد.
&nbsp;
هاشمی پور تاکید کرد: آموزش و پرورش هرمزگان در آستانه فصل بازگشایی مدارس با آمادگی کامل به استقبال سال جدید تحصیلی خواهد رفت که این مهم نتیجه تلاش همه بخش ها از جمله روابط عمومی است که بازتاب دهنده فعالیت ها و دستاوردهای آموزش و پروش استان است.