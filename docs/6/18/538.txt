عملیات تروریستی در صحرای سینا
 سخنگوی وزارت امور خارجه ضمن ابراز همدردی با دولت و ملت مصر، این حادثه غم انگیز را به بازماندگان قربانیان این حادثه تروریستی تسلیت گفت. بخش سیاست تبیان    به گزارش تبیان به نقل از خبرگزاری&nbsp;ایرنا، قاسمی با ابراز انزجار از هر گونه اقدامات تروریستی به هر شکل و در هر کجا، بار دیگر توجه جامعه جهانی و دولت های منطقه را به رشد و گسترش این پدیده شوم جلب و اظهار کرد: گسترش روزافزون موج خشونت و ترور و شدت گرفتن جنایات تروریستی و افراط گرایی که همه اقشار ملت های منطقه اعم از نظامیان و غیرنظامیان را هدف قرار می دهد، جز در سایه اتحاد دولت ها و عزم جهانی و بخصوص هوشیاری ملت های منطقه قابل دفع و رفع نیست. 
وی تأکید کرد: تهران همواره و همیشه و با قاطعیت تمام مشی تروریسم و افراط گرایی را در هر کشوری و از سوی هر گروهی که دنبال شود و وحشت ، ناامنی و بی ثباتی منطقه و کشورها را به بار آورد به شدت محکوم می کند. 
سخنگوی وزارت امور خارجه ضمن ابراز همدردی با دولت و ملت مصر، این حادثه غم انگیز را به بازماندگان قربانیان این حادثه تروریستی تسلیت گفت.     منبع : خبرگزاری ایرنا

   