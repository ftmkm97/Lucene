خطرهای بازی با سوریه از نظر کی روش
 از نظر خیلی ها تیم ملی ایران به جام جهانی صعود کرده است اما کادرفنی تیم ملی معتقد است ایران بازی دشواری پیش رو دارد.  بخش ورزشی تبیان    خیلی ها معتقدند شاگردان کارلوس کی روش با برد مقابل سوریه، دیگر جای هیچ شک و شبهه ای باقی نمی ماند. اما این تفکری نیست که کادر فنی ایران دارد. کی روش به هیچ وجه این طرز تفکر را نمی پسندد و معتقد است هنوز ایران راه سختی در پیش دارد.&nbsp;&nbsp; &nbsp;نباید فکر کنیم صعود کرده ایم &nbsp;کارلوس کی روش بلافاصله بعد از بازی با کره جنوبی گفت نباید سوریه را دست کم گرفت. او گفت: «کار تمام نشده است و نباید کسی فکر کند ایران به جام جهانی صعود کرده است.» این واکنش کی روش در مقابل جشن صعود بود، چراکه خیلی ها تصور می کردند ایران به جام جهانی رفته و کار تمام است.  کارلوس معتقد است نباید سوریه را دست کم گرفت چراکه این تیم می تواند دردسرساز باشد. 4 سال قبل کسی فکر نمی کرد لبنان تیم ملی را شکست دهد و آن شرایط سخت را رقم بزند. کارلوس با عبرت از آن مسابقه، اعتقاد دارد بازی سوریه در حال حاضر سخت ترین بازی گروه است و این تیم چیزی کمتر از یکی مثل کره جنوبی ندارد.&nbsp;&nbsp;  نگرانی درباره جوان ها  کارلوس یک عادت همیشگی دارد و آن این است که به همه تیم ها به یک چشم نگاه می کند. او روزی در مصاحبه ای گفت: «برای من فلسطین با برزیل و آرژانتین فرقی ندارد. بدون توجه به نام تیم ها باید با نهایت قدرت وارد زمین بازی شویم.» به همین دلیل ایران با چنین تفکری به زمین می رود تا مقابل سوریه قرار بگیرد. یکی از بزرگترین نگرانی های کی روش و کادر فنی این است که ایران تیم جوانی دارد و شاید بردها و موفقیت های اخیر باعث اشباع آنها شود. به همین دلیل کارلوس می خواهد برای جلوگیری از چنین اتفاق خطرناکی، ایران را با قدرت بیشتری روانه بازی سوریه کند.  کی روش با این پیش زمینه حالا اصرار دارد که حمایت لازم از تیم ملی صورت بگیرد چراکه او هم مثل تمام تیم ملی نگران انتقادهای دوباره است. لیگ ایران از روز 7 آبان تا 5 آذر تعطیل می شود؛ یعنی از هفته دهم.&nbsp; &nbsp; توقعات بالا از تیم ملی  اما یک مشکل دیگر تیم ملی توقع بالای مردم است. با توجه به عملکردی که ایران داشته توقعات از تیم ملی بسیار بالا رفته و این هم یکی از چیزهایی است که به گفته کی روش روی تیم فشار ایجاد می کند. کارلوس معتقد امکانات تیم ملی باید متناسب با این توقعات باشد. او معتقد است به دلیل همین توقعات بالا، به هیچ عنوان نباید سوریه را دست کم بگیرند و با تمام قدرت به مصاف سوریه بروند.&nbsp;     منبع : خبر ورزشی 