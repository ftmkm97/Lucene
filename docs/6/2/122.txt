راهکار آل سعود برای مقابله با کاهش قیمت نفت
 عربستان که به دلیل کاهش قیمت نفت تلاش دارد هزینه های خود را از سایر منابع تامین نماید، در حال برنامه ریزی برای فروش 17.5 میلیارد دلار اوراق قرضه است که بیشترین میزان فروش اوراق قرضه توسط یک اقتصاد نوظهور است. بخش اقتصاد تبیان  &nbsp;    عربستان که به دلیل کاهش قیمت نفت تلاش دارد هزینه های خود را از سایر منابع تامین نماید، در حال برنامه ریزی برای فروش 17.5 میلیارد دلار اوراق قرضه است که بیشترین میزان فروش اوراق قرضه توسط یک اقتصاد نوظهور است. &nbsp; به گفته منابع آگاه که نخواستند نامشان فاش شود، دولت عربستان قصد دارد اوراق قرضه دلاری با سررسید 5 ساله و نرخ سوددهی حدود 140 واحد بیشتر از اوراق خزانه داری آمریکا، اوراق خزانه 10 ساله با نرخ سود حدود 170 واحد و اوراق قرضه 30 ساله با نرخ سود 215 واحدی را به فروش برساند. &nbsp; این فروش اوراق قرضه، رکورد فروش 16.5 میلیارد دلاری اوراق قرضه توسط آرژانتین در ماه آوریل را خواهد شکست و بیشترین اوراق قرضه فروخته شده توسط یک کشور در حال توسعه خواهد بود. عربستان سال گذشته با کسری بودجه 97 میلیارد دلاری مواجه شد که معادل 15 درصد تولید ناخالص داخلی این کشور بود و دولت ریاض را ناگزیر ساخت تا امسال اقدام به کاهش یارانه ها، دستمزدهای کارمندان دولت و هزینه های خود کند. &nbsp; انجلو روزتو، تاجر موسسه جی ام اس ای اینوستمنتس گفت: «آنها احتمالا می خواهند از فرصت موجود قبل از انتخابات آمریکا و افزایش احتمالی نرخ بهره در این کشور استفاده کنند.» &nbsp; فروش این میزان اوراق قرضه پس از آن صورت می گیرد که مقامات سعودی با سفر به نقاط مختلف جهان از جمله شهرهای لندن، لس آنجلس، بوستون و نیویورک نشست های توجیهی برای خریداران احتمالی برگزار کرده و در این نشست ها بر تلاش ریاض برای تنوع بخشی به اقتصاد 650 میلیارد دلاری عربستان و کاهش وابستگی به نفت تاکید کرده اند.&nbsp;    &nbsp; &nbsp; 
منبع:فرهنگ نیوز