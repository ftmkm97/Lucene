«فصل بارانی» گراهام گرین در بازار کتاب
 ترجمه&nbsp; ای از رمان «فصل بارانی» گراهام گرین از سوی نشر نون منتشر شد. بخش کتاب و کتابخوانی تبیان &nbsp;   &nbsp; نشر نون ترجمه ای تازه از رمان «فصل بارانی» گراهام گرین را در قالب نهمین عنوان از «منظومه داستان ترجمه» منتشر کرد. این کتاب که با ترجمه یدالله آقا عباسی منتشر شده است از آثار شاخص گرین است که در ایران به طور شایسته معرفی نشده است. داستان این رمان به طور مشخص درباره یک مرکز نگهداری از بیماران جذامی است و رابطه میان این افراد و دکترهای مستقر در این مرکز به بیماران و به طور کلی مقوله زیست و زندگی. در بخشی از این کتاب می خوانیم: حتی در شب هم هوا آنقدر مرطوب بود که رطوبت مثل قطره های ریز باران بر گونه ها می نشست. در طبقه زیرین قایق هنوز شمع هایی می سوختند و روی عرشه هم مشعلی این طرف و آن طرف می رفت و به او نشان می داد که قایق کجا لنگر انداخته است. به رودخانه پشت کرد و کوره راه ناهمواری را دید که از پشت کلاس ها شروع می شد و به طرفی می رفت که جغرافی دان ها آن را مرکز آفریقا می نامند. اندکی در روشنایی ماه و ستارگان بدون&nbsp; اینکه بداند چرا، در آن کوره راه پیش رفت. از روبرو صدای نوعی موسیقی می شنید. کوره راه او را به روستایی برد و خودش از سمت دیگر بیرون رفت. روستاییان هنوز بیدار بودند. شاید به این خاطر که ماه کامل بود. گراهام گرین رمان نویس، نمایشنامه نویس و نویسنده داستان کوتاه و منتقد ادبی انگلیسی است که در طول عمر خود در بسیاری از ماجراهای سیاسی و انقلابی قرن بیستم حاضر بود و داستان هایش عمدتا در متن وقایع قرن بیستم می گذرد. او در سال های آفرینش ادبی اش بیش از سی رمان و نمایش نامه و تعداد زیادی مقاله و یادداشت نوشته است. بیش از 15 عنوان کتاب از این نویسنده توسط مترجمانی چون عباس پژمان، حسین حجازی، احمد میرعلایی، یدالله آقاعباسی، مهران توکلی، سعید سعیدپور، پرویز داریوش و گلرخ سعیدنیا به فارسی ترجمه شده است. یدالله آقاعباسی متولد 1331 است و دکترای ادبیات نمایشی دارد. او به عنوان یکی از فعالان عرصة تئاتر ایران مطرح است و تالیفات و ترجمه های زیادی از او در حوزه ادبیات داستانی و ادبیات نمایشی منتشر شده است. همین نشر رمان «آن اسب کهر را بنگر» اثر «امریک پرس برگر» را نیز به ترجمه آقاعباسی در دست انتشار دارد.    منبع: مهر
 
