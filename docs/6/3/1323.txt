چمنیان: همه باید نگاه احترام آمیزی به نوجوانان داشته باشند
    سرمربی تیم فوتبال نوجوانان ایران می گوید تیمش در مسابقات قهرمانی آسیا پیشرفت چشمگیری داشته است. بخش ورزشی تبیان  </FIGURE> عباس چمنیان پس از بازگشت تیم ملی نوجوانان از مسابقات جام قهرمانی آسیا درباره عملکرد تیمش اظهار کرد: ما در طول مدت اخیر پیشرفت چشمگیری داشته ایم و علاوه بر تمرینات در طول بازی ها هم پیشرفت چشمگیری داشتیم. نایب قهرمانی بزرگترین دستاوردی بود که حاصل پیشرفت بازیکنانم بود.  وی ادامه داد: ما پیش از این مقام هایی در رده های نوجوانان داشته ایم، اما مهم این است که بتوانیم مقام هایمان را استمرار ببخشیم. چمنیان گفت : همه احترام زیادی برای تیم ما قائل هستند. همه باید نگاه احترام آمیزی به نوجوانان ایران داشته باشند چون ما بیشتر تلاش می کنیم و زحمت می کشیم تا نتایج بهتری را در آینده بگیریم. همه تیم هایی که در این مسابقات شرکت داشتند اردوهای مختلفی را پشت سر گذاشته بودند. یکی از تورنمنت هایی که در این بازی ها به ما کمک کرد، تورنمنت قزاقستان بود و تجربیات زیادی را به ما داد.&nbsp; سرمربی تیم فوتبال نوجوانان ایران درباره شکست ایران در دیدار نهایی مقابل عراق هم، خاطرنشان کرد: عراق تیم قابل احترامی است و ما تلاشمان را کردیم ولی نتوانستیم مقابل عراق به پیروزی برسیم. نمی خواهم در مورد تیم ملی عراق صحبتی کنم ولی آنها از نظر فیزیکی در شرایط خوبی بودند.    منبع : ایسنا
