آغاز به کار فروشگاه مجازی شهروند
 فروشگاه الکترونیکی شهروند با هدف گسترش دسترسی شهروندان در سراسر کشور آغاز به کار کرد. بخش اجتماعی تبیان   سید اکبر علوی مدیرعامل شرکت شهروند در مراسم آغاز به کار فروشگاه مجازی با تاکید بر تلاش این شرکت برای ارائه خدمات به شهروندان در سراسر کشور، گفت: فروشگاه مجازی شهروند آماده است تا برای شهروندان تهرانی در حداکثر دو ساعت و برای شهروندان سایر نقاط کشور حداکثر ظرف 72 ساعت کالای مورد نظر را ارسال کند.
وی افزود: در حال حاضر بیش از 10 هزار قلم کالا برای خرید مجازی آماده شده است و به مرور تعداد کالاهایی که بر روی فروشگاه مجازی قرار می گیرد افزایش خواهد داشت. شهروندان اگر تنها 50 هزار تومان از فروشگاه مجازی خرید داشته باشند ارسال آن به صورت رایگان در هر نقطه ای از کشور انجام خواهد شد. &nbsp;در حال حاضر بیش از 10 هزار قلم کالا برای خرید مجازی آماده شده است و به مرور تعداد کالاهایی که بر روی فروشگاه مجازی قرار می گیرد افزایش خواهد داشت. شهروندان اگر تنها 50 هزار تومان از فروشگاه مجازی خرید داشته باشند ارسال آن به صورت رایگان در هر نقطه ای از کشور انجام خواهد شد علوی صرفه جویی در وقت و هزینه را از مزیت های خرید مجازی خواند و افزود: بی تردید با گسترش خرید از فروشگاه مجازی اهداف محیط زیستی از طریق کاهش سفرهای درون شهری و کاهش آلودگی هوا و کاهش مصرف سوخت محقق خواهد شد.
وی تاکید کرد: افرادی که کالای خریداری شده را به درب منازل شهروندان می رسانند دارای لباس ویژه با آرم شرکت شهروند، همراه با کارت شناسایی خواهند بود.
وی گسترش شرکت شهروند و ارائه خدمات به تمام کشور را از دیگر اهداف راه اندازی فروشگاه مجازی خواند و ادامه داد: رساندن کالای با کیفیت برتر به دست مشتری در فروشگاه شهروند از اولویت های اصلی است به همین منظور اگر مشتری از کالای دریافتی رضایت نداشته باشد کالای مورد نظر پس گرفته می شود. قطعا به دنبال جلب رضایت همه مشتریان هستیم و در این راستا و برای ایجاد انگیزه خرید مجازی در فروشگاه مجازی ارائه تخفیفات ویژه ای را نیز برای مشتریان در نظر گرفته ایم.
علوی ارائه کالای با کیفیت در کمترین زمان ممکن در هر نقطه کشور را ابزار شرکت شهروند برای رقابت با سایر فروشگاه های مجازی خواند و افزود: هر فروشگاهی که کالای با کیفیت بهتری داشته باشد و ارائه خدمات را همراه با رفتار مناسب کند می تواند در این بازار پیشرو باشد.
  منبع :حبرگزاری ایسنا

 