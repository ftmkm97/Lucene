حرف های بی خود آمریکایی
 جانشین فرمانده کل سپاه گفت: توان نظامی ما به حدی است که می توانیم همه منافذ حیاتی دشمنان در منطقه را چه از ایران و چه خارج آن با هر شدت و توانی مورد هدف قرار دهیم. بخش سیاست تبیان   سردار سرتیپ پاسدارحسین سلامی جانشین فرمانده کل سپاه&nbsp; در شبکه خبر طی سخنانی اظهار داشت: بعد از جریان دستگیری نظامیان آمریکایی در اطراف جزیره فارسی توسط سپاه، آمریکایی ها در رفتار خود یک اضطراب نشان می&nbsp; دهند و از طرفی هم ایران هراسی را در دستور کار خود دارند تا فلسفه ای برای حضورشان در منطقه باشد. وی با بیان این که «ما گوش مان از حرف های بی مورد آمریکایی ها پر است»، گفت: در طول این سال ها آن ها نسبت به انقلاب اسلامی همواره با احتیاء احترام و از روی نگرانی و دلهره رفتار کرده اند و اگر ما قدرت بازدارندگی نداشتیم آیا آن ها در خصوص مسائل هسته ای از زمین، هوا، دریا و فضا به پشت میز مذاکره می آمدند؟ توان ما به حدی است که می توانیم همه منافذ حیاتی دشمنان در منطقه را چه از ایران و چه خارج از ایران با هر شدت و توانی مورد هدف قرار دهیم. رهبری، ملت و ایمان سه رکن اصلی قدرت ایران اسلامی هستند و وقتی این سه در کنار هم باشند هیچ تهدیدی متوجه نظام نیست. وی با بیان این که «ما می توانیم هر نقطه ای را که بخواهیم با هر شدت و سطحی هدف قرار دهیم»، گفت: دشمن با بخشی از توان ما آشناست بخش های ناپیدای قدرت نظامی ما همواره بیشتر از بخش های آشکار توان ماست. ما با اقتدار دفاعی و نظامی توانسته ایم فرضیه جنگ نظامی را باطل کنیم و این دشمن نیست که این تصمیم را گرفته باشد بلکه ما آن ها را مجبور کرده ایم. جانشین فرمانده کل سپاه خاطرنشان کرد: سپاه در حوزه فرهنگی حتماً در مقابل نفوذ دشمنان می ایستد و در مدل سازندگی با روحیه جهادی و همچنین برای عمق&nbsp; دادن امنیت ملی خودمان و دیگران یک حضور جهادی در دور دست ها دارد. امروز بسیج ما یک لشکر بسیار نیرومند برای پاسداری از حریم ارزشمند انقلاب اسلامی است. آمریکایی ها به دنبال این هستند تا دستگاه محاسبات مسئولین ما را تغییر بدهند یعنی مسئولین ما را از عقلانیت دینی به عقلانیت مادی سوق دهند. وی گفت: سپاه با رصد اطلاعاتی جریانات، افراد و مسیرهایی که دشمن تلاش می کند از آن نفوذ کند، با آن مقابله خواهد کرد. اگر تفکر ما با دشمن هم راستا شود نفوذ اتفاق افتاده و ما نباید اجازه این کار را بدهیم. وی با بیان این که «ما در مقابل نفوذ می ایستیم»، گفت: ملت ایران اجازه استحاله فرهنگی به هیچ کس را نخواهد داد و نظام اطلاعاتی و فرهنگی سپاه در مقابل جریان نفوذ می ایستد و امروز هم در دیدار با رهبری به ما فرمودند در این خصوص وارد شویم. جانشین فرمانده کل سپاه در پایان با بیان این که «هیچ نگرانی ای از تهدیدات&nbsp; نداریم»،&nbsp; گفت: رهبری، ملت و ایمان سه رکن اصلی قدرت ایران اسلامی هستند و وقتی این سه در کنار هم باشند هیچ تهدیدی متوجه نظام نیست.     منبع : خبرگزاری ایسنا  