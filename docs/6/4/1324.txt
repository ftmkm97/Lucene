10هزار نسخه «رحمت واسعه» راهی کتابفروشی ها شد
 کتاب «رحمت واسعه» مواعظ و توصیه های آیت الله بهجت از سوی پویش کتابخوانی «روشنا» روانه بازار کتاب شد. بخش کتاب و کتابخوانی تبیان &nbsp;   &nbsp; &nbsp;ده هزار نسخه از کتاب «رحمت واسعه» مواعظ و توصیه های آیت الله بهجت از سوی این پویش روانه بازار کتاب شد. کتاب «رحمت واسعه» در سه بخش گردآوری شده که در بخش اول روایتی کوتاه از سیره و روش آن عالم ربانی، پیش روی خواننده قرار گرفته است. در بخش دوم بیانات آیت الله بهجت را پیرامون خصایص اصحاب، تاریخ سیدالشهداء، درس ها و عبرت های عاشورا و همچنین فضائل و کرامات آن حضرت جمع آوری کرده اند. در انتهای کتاب و در بخش سوم، مجموعه ای از پرسش ها و پاسخ های مختلف در مورد امام حسین(علیه السلام) و قیام جاودانه آن حضرت، آمده است. مرکز تنظیم و نشر آثار آیت العظمی بهجت، عهده دار جمع آوری و نشر این کتاب بوده است و چاپ پنجم آن را با ویرایشی جدید در مرداد ماه امسال در ده هزار نسخه و با کاهش قیمت شش هزار و پانصد تومانی با قیمت 10 هزار تومان منتشر کرده است. ششمین پویش کتابخوانی «روشنا» با محوریت سه کتاب آغاز شده که کتاب «سقای آب و ادب» اثر سید مهدی شجاعی و «بچه های عاشورا» برای کودکان اثر طاهره ایبد دو کتاب دیگر این پویش است. به گزارش دبیرخانه ششمین دوره پویش روشنا، در این دوره به صورت هفتگی به شرکت کنندگان در پویش جوایزی اهدا خواهد شد. برای کسب اطلاعات بیشتر و آگاهی از نحوه تهیه کتاب ها به پایگاه rushana.ir مراجعه کنید.    منبع: فارس
