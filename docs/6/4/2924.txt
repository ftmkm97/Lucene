زنبوری با مته فلزی
 وقتی یک گونه ماده از زنبور گرده افشان یکی از این درخت ها را در نزدیکی خود شناسایی می کند، روی یکی از انجیرهای نارس می نشیند و مسیری را به سمت مرکز خالی انجیر به داخل آن باز می کند.   ورودی این مسیر آن قدر تنگ و باریک است که هم زمان با خزیدن حشره به داخل، شاخک ها و بال های آن از بدنه اش جدا می شوند. البته این مساله هیچگونه مشکلی را برای حشره ایجاد نمی کند چراکه دیگر به آن ها نیازی پیدا نخواهد کرد.

در فضای توخالی انجیر، زنبور شروع به تخم ریزی می کند و هم زمان گرده های درختی که در آن متولد شده را نیز پراکنده می کند و در نهایت جان می دهد (اگر به این میوه علاقه دارید احتمالا شنیدن این خبر چندان هم برایتان خوشایند نبوده اما نگران نباشید، همزمان با رسیدن انجیرها، بقایای گرده افشان های مرده نیز در داخل میوه هضم می گردند).

در&nbsp;ادامه تخم های زنبور شروع به باز شدن می کنند و تا قبل از رسیدن به بلوغ از انجیر و مواد داخلی آن تغذیه می کنند و سپس با هم جفت گیری می کنند. گونه های نر، بعد از ایجاد حفره درون بدنه انجیر می میرند و با قربانی کردن خود، راه را برای خروج ماده ها و حمل گرده ها به انجیرهای جدید و شروع مجدد این فراهم هموار می کنند

این را می توان نمونه خوبی از تکامل هماهنگ میان جانور و درخت خواند؛ دو گونه جانوری برای هزاران سال در کنار هم زندگی می کنند بی آنکه آسیبی را به یک دیگر وارد نمایند. 

&nbsp;گرده افشان ها به درخت کمک می کنند که انجیر تولید کند و انجیرها هم از نوزادان زنبور مراقبت می کنند و نقش نوعی مهد کودک را برای آنها ایفا می کنند. 

 مشکلی که وجود دارد این است که وقتی زنبور گرده افشان به داخل میوه وارد می شود، نوعی ماده چسبنده و شیره مانند، راه ورود آن را مسدود می کند و درنتیجه حشره مجبور است که به سختی راه خود را به سمت مرکز انجیر در پیش بگیرد.

این جانور یک مکانیزم بدنی بسیار کشیده و بلند و برای تخم ریزی دارد. از آن سو، زنبور انگلی بعد از آنکه از بیرون، بدنه انجیر را با استفاده از شاخک های خود بررسی کرد تا از وجود قربانیانش درون آن اطمینان پیدا کند با استفاده از&nbsp; همان بخش کشیده بدن خود شروع به سوراخ کردن انجیر می کند.

اما ابزاری که زنبور به آن مجهز گشته نیز معمولی نیست. جالب است بدانید که راس دندانه دار این مته با استفاده از فلز روی مستحکم شده است و در نتیجه حشره بدون آنکه انجیر را خراب کرده و به ظاهر آن آسیبی وارد کند، می تواند آن را سوراخ نماید. 

   این بخش از بدن زنبور آن چنان محکم است که حشره می تواند بارها و بارها با استفاده از آن انجیر را سوراخ کند (شاید 20 مرتبه در طول حیاتش). گاندیا می گوید: مساله ای که توجه ما را به خود جلب کرد این است که این مته باید خیلی محکم باشد تا بتواند انجیر را سوراخ کند و در عین حال هم باید از انعطاف پذیری خوبی برخوردار باشد تا در داخل انجیر مانور بدهد و در داخل میوه هم حشره قوه بینایی ندارد.
از طرف دیگر، موقعیت زنبور انگلی نیز مساله ایست که آن را به شدت در خطر قرار می دهد؛ دشمنان زیادی برای نزدیک شدن به زنبور انگلی در کمین نشسته اند و این رفتار را می توان هم تنازعی برای بقایش دانست و هم بقا برای ادامه نسل و نجات جان نوزادانش. 

اما به محض آنکه حشره تعدادی از تخم هایش را در موقعیت مناسب قرار داد، وظایف مادری از عهده وی خارج می شوند و دیگر تکلیفی بر گردنش نیست. نوزادان حشره از لارو زنبور گرده افشان مصرف می کنند و مرتبا بزرگ و بزرگ تر می شوند.

وقتی که این نوزادان به دوران جوانی و بزرگسالی خود رسیدند صرفا مسیر را برای خروج گونه های ماده باز می کنند و در همان جا جان می دهند. 

 کانال کودک و نوجوان تبیان  koodak@tebyan.com
شهرزاد فراهانی- دیجیاتیو
