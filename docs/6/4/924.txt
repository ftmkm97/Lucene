«بچه های عاشورا» وارد بازار کتاب شد
 پنج هزار نسخه از کتاب «بچه های عاشورا» در قالب پویش مطالعاتی روشنا راهی کتاب فروشی ها شد. بخش کتاب و کتابخوانی تبیان &nbsp;  &nbsp;پنج هزار نسخه از کتاب «بچه های عاشورا» اثر طاهره ایبد به عنوان یکی از کتاب های منتخب در پویش کتابخوانی «روشنا» وارد بازار کتاب شده است. &nbsp;«بچه های عاشورا» روایتگر جوانان و نوجوانان قهرمانی است که در کنار امام حسین (ع) و برای اسلام، فداکاری ها و دلاوری های بسیاری انجام داده اند. این کتاب عاشورایی برای گروه سنی کودک و نوجوان توسط انتشارات به نشر به چاپ رسیده است و مجموعه داستان های مذهبی است که هدف آن تصویرسازی واقعه کربلا به صورت ملموس تر برای نسل امروز است. &nbsp;«بچه های عاشورا» در سه فصل «مرد می دان» روایت قاسم فرزند حسن بن علی (ع) با تصویرگری بیوک ملکی، «از غریبه ها می ترسم» روایت محمد فرزند سعید بن عقیل با تصویرگری پژمان رحیمی زاده و «جنگجوی کوچک» روایت عبدالله فرزند حسن بن علی (ع) با تصویرگری فرشید شفیعی، تدوین شده است. پویش مطالعاتی «روشنا» برای شناخت و درس آموزی همگان با ابعاد مختلف قیام جاودانه حضرت اباعبدالله حسین (ع) و ترویج فرهنگ کتاب خوانی، در حرکتی مردمی طی هماهنگی با ناشران، مراکز پخش و کتابفروشان با صرف نظر از حقوق مادی، این کتاب را با کاهش قیمت شش هزار تومانی، با قیمت چهار هزار تومان در اختیار علاقه مندان قرار می دهد. ششمین پویش کتابخوانی «روشنا» با محوریت سه کتاب آغاز شده است که «رحمت واسعه» اشارات مرحوم آیت الله بهجت درباب امام حسین (ع) و «سقای آب و ادب» اثر سید مهدی شجاعی دو کتاب دیگر این دوره پویش مطالعاتی روشنا هستند. در این دوره از پویش، دبیرخانه به صورت هفتگی به شرکت کنندگان، جوایزی را اهدا خواهد کرد.    منبع: ایلنا
