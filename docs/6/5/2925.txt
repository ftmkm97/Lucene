الجزایر به جمع رقبای گاز ایران در اروپا پیوست
 حجم صادرات گاز الجزایر به عنوان یکی از رقبای ایران درحالی به جنوب اروپا افزایش یافته است که بازار گاز پس از هفته ها کاهش قیمت بالاخره رنگ گرانی را به خود دید. بخش اقتصاد تبیان   با وجود تثبیت قیمت نفت خام اما بهای گاز طبیعی در بازارهای منطقه ای جهان به ویژه انگلیس و آمریکا با افزایش چندین سنتی همراه شد که دست کم در طول چند هفته گذشته کم سابقه بوده است. بر این اساس، در معاملات منتهی به پنجم سپتامبر بازار شمال شرق آسیا قیمت تک محموله گاز طبیعی بدون تغییر نسبت به هفته گذشته در محدوده 5 دلار و 50 سنت به ازای هر میلیون بی تی یو معامله شده است. در بازار جنوب غربی اروپا هم قیمت هر میلیون بی تی یو تک محموله گاز طبیعی بدون تغییر نسبت به هفته گذشته در حدود چهار دلار و 40 سنت داد و ستد شده است. با وجود تثبیت قیمت گاز در دو بازار آسیا و اروپا اما بهای این حامل انرژی پاک در بازار NBP انگلیس در معاملات منتهی به پنجم سپتامبر با 19 سنت افزایش به ازای هر میلیون بی تی یو در محدوده سه دلار و 70 سنت داد و ستد شده است این در حالی است که در مدت زمان مشابه سال گذشته، قیمت هر میلیون بی تی یو گاز در بازار شمال شرق آسیا&nbsp; هفت دلار و 40 سنت و در بازار جنوب غربی اروپا 6 دلار و 30 سنت داد و ستد شده است. با وجود تثبیت قیمت گاز در دو بازار آسیا و اروپا اما بهای این حامل انرژی پاک در بازار NBP انگلیس در معاملات منتهی به پنجم سپتامبر با 19 سنت افزایش به ازای هر میلیون بی تی یو در محدوده سه دلار و 70 سنت داد و ستد شده است. از سوی دیگر هر چند قیمت گاز در بازار انگلیس گران شده اما در شرایط فعلی بهای گاز در دو هاب NBP انگلیس و TTF هلند به کمترین میزان از سال 2009 میلادی تاکنون رسیده است. همچنین در بازار هنری هاب آمریکا قیمت هر میلیون بی تی یو گاز طبیعی با افزایش غیر منتظره نزدیک به یک دلاری همراه شد به طوری که بهای این حامل انرژی پاک به یک باره از دو دلار و 96 سنت به سخ دلار و 85 سنت افزایش یافته است. همزمان با افزایش ظرفیت تولید جمع آوری گازهای همراه نفت در عراق، مصر هم سرمایه گذاری 33 میلیارد دلاری برای اجرای 11 پروژه گاز و متوقف ساختن روند کاهش تولید در میادین موجود این کشور را کلید زده است در معاملات منتهی به پنجم سپتامبر بهای هر میلیون بی تی یو گاز طبیعی با 89 سنت افزایش به سه دلار و 85 سنت رسیده که این افزایش قیمت حتی در مقایسه با بهای گاز در مدت مشابه سال گذشته بیش از یک دلار بالاتر است. در شرایط فعلی پیشی گرفتن عرضه از تقاضا مهمترین عامل پایین ماندن قیمت گاز در بازار بوده ضمن آنکه کشورهای مختلف سرمایه گذاری های جدیدی را برای افزایش ظرفیت تولید گاز آغاز کرده اند. از این رو همزمان با افزایش ظرفیت تولید جمع آوری گازهای همراه نفت در عراق، مصر هم سرمایه گذاری 33 میلیارد دلاری برای اجرای 11 پروژه گاز و متوقف ساختن روند کاهش تولید در میادین موجود این کشور را کلید زده است. در این بین درحالی ایران برای آغاز صادرات گاز طبیعی از دو مسیر خط لوله و LNG برنامه ریزی کرده است که پس از قطر و روسیه، الجزایر هم به جمع رقبای ایران در تجارت و بازار گاز اروپا تبدیل شده است. آمار موسسات معتبر بین المللی نشان می دهد که از ابتدای سال 2016 میلادی تاکنون حجم صادرات گاز الجزایر به ایتالیا و اسپانیا با افزایش روبرو شده و در مجموع از ابتدای امسال تاکنون بیش از 16.2 میلیارد متر مکعب توسط این کشور آفریقایی گاز به جنوب اروپا صادر شده است.    منبع : مهر 
 