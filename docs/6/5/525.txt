نبود نگاه استراتژیک ارتباطی در میان بدنه روابط عمومی
 یک استاد دانشگاه علوم ارتباطات گفت: امروز در روابط عمومی ها ضعف اجرایی وجود ندارد و آنچه به عنوان بزرگترین شکاف در روابط عمومی ها تبدیل شده، نبود استراتژی مهارت ارتباطی است. هومن بهلولی- روابط عمومی    به گزارش&nbsp; روابط عمومی، حمید شکری خانقاه تاکید کرد که باید مدیریت پاسخگویی را در جامعه و به ویژه در سازمانها تقویت و روابط عمومی مدیریت شبکه ای در سازمان ها را جاری و مدیریت مشارکتی را در ایجاد کرد . ** وظیفه روابط عمومی ها مردم مداری است مولف کتاب های با موضوع روابط عمومی با تاکید بر اینکه وظیفه روابط عمومی ها اطلاع رسانی نیست، گفت: فلسفه وجودی این حرفه، مردم مداری و برقراری ارتباط فراگیر با مردم و جامعه است .
شکری خانقاه تصریح کرد: محور بودن و سنتی بودن روابط عمومی ها، عامل مهمی برای پاسخگو نبودن به مردم است، از این رو باید از این حالت روابط عمومی ها به سمت و سوی ارتباطات فراگیر و نوین که بتوانند پاسخگوی نیازها باشند، گام بردارند . ** تبلیغات در سازمانه های خصوصی بجای نظام پاسخگویی این مولف کتب ارتباطات و روابط عمومی گفت: امروز نظام پاسخگویی در سازمان های بخش خصوصی به عنوان یک حکم تبلیغ به خود گرفته و برخی حتی از آن سوء استفاده کرده و در جهت تبلیغات خدماتی بهره می برند که به عنوان مثال می توان به خدمات برخی خودروسازان اشاره کرد .
به گفته شکری خانقاه، در برخی سازمان های دولتی هم از روابط عمومی و نظام پاسخگویی برای رفع تهدیدها، پایین آوردن تنش ها و فشار افکار عمومی استفاده می شود که در هر دو صورت این شیوه پاسخگویی غیرحرفه ای و غلط است . ** نبود مهارت ارتباطی بزرگترین شکاف در روابط عمومی ها این استاد دانشگاه ادامه داد: امروز در روابط عمومی ها ضعف اجرایی وجود ندارد و آنچه به عنوان بزرگترین شکاف در روابط عمومی ها تبدیل شده، نبود استراتژی مهارت ارتباطی است .
شکری تاکید کرد که باید مدیریت پاسخگویی را تقویت و روابط عمومی مدیریت شبکه ای در سازمان ها جاری و به دنبال آن مدیریت مشارکتی را در ایجاد کرد . ** روابط عمومی ها جایگاه خود را در سازمان ها پیدا نکرده اند شکری خانقاه اظهار داشت: روابط عمومی به عنوان یک خرده سیستم هنوز جایگاه خود را در سایر بخش های سازمان پیدا نکرده و اکثرا به آن فقط نگاه اطلاع رسانی دارند و لذا این موضوع پایین ترین جایگاهی است که روابط عمومی ها دارند .
وی با اشاره به تفاوت های روابط عمومی با الگوی تبلیغ به عنوان یکی دیگر از عوامل تحمیلی اظهار داشت: در روابط عمومی باید نگاه شایسته سالاری حاکم باشد ولی معمولا این نگاه بر اساس آشنایی و روابط است و از آنجا که اغلب سازمان ها با مدیریت بسته اداره می شوند، روابط عمومی این سازمان ها نیز با چارچوب های بسته وارد عمل می شوند . ** نبود نگاه استراتژیک ارتباطی در میان بدنه روابط عمومی این استاد دانشکده خبر همچنین نبود شناخت مدیران ارشد از کارکردهای اساسی روابط عمومی و نداشتن نگاه استراتژیک ارتباطی در میان بدنه روابط عمومی و بدنه مدیریت ارشد به عنوان دیگر عوامل تحمیلی در سختی کار روابط عمومی ها یاد کرد . ** چرخه ارتباطی در سازمان ها باید روان شود وی افزود: چرخه ارتباطی در سازمان ها باید روان شود که این مساله نیازمند چند فرایند است که از جمله این فرایندها می توان به کمیته تسهیل سازی فرایند کار در روابط عمومی اشاره کرد .
شکری خانقاه افزود: این کمیته می تواند در هر سازمانی با توجه به با تهدیدها و فرصت ها یک نسخه ارتباطی برای سازمان خود طراحی کند . ** هوش و زکاوت بالا موثر در مدیران ارشد روابط عمومی ها وی هوش و زکاوت بالا را بیش از هر چیز دیگری مانند تجهیزات در مدیران و کارشناسان روابط عمومی موثر دانست و گفت: در بسیاری از سازمان ها تجهیزات و امکانات فراوانی وجود دارد و دسترسی به شبکه های رسانه ای نیز فراهم است ولی هوش و زکاوت مدیر روابط عمومی به عنوان یک سرمایه ارتباطی می تواند اثرگذار باشد .
این استاد علوم ارتباطات افزود: این سرمایه ارتباطی شامل مهارت های ارتباطی، سواد رسانه ای، برخورداری از فناوری های ارتباطی و مانند آن است .