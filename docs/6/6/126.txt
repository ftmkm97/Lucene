عمیق ترین اشعار تاریخ ادبیات ایران در زمینه عاشوراست
 محمدمهدی سیار معتقد است: عاطفی ترین و حماسی ترین اشعار تاریخ ادبیات ایران در زمینه عاشورا سروده شده اند. بخش ادبیات تبیان &nbsp;   &nbsp; محمدمهدی سیار شاعر آیینی كشور در تعریف شعر آیینی گفت: شعر آیینی واژه تازه ای برای همان شعر مذهبی و دینی در گذشته است. آیین دو معنی دارد كه هم به معنی دین و هم به معنی مراسم و مناسك است؛ لذا هم به شعری كه با موضوعات دینی سروده می شود آیینی می گویند و هم به شعری كه در مراسم مذهبی استفاده می شود.
&nbsp;
وی درباره سرانه مطالعه در كشورمان گفت: به نظر من ایرانی ها آنقدر كه گفته می شود از كتاب دور نیستند. خواندن مطالب موجود در فضاهای مجازی هم نوعی از مطالعه است و اگر این زمان ها را در میان كتاب های خوب موجود در كشور تقسیم كنیم، وضعیت مطالعه در كشور بسیار بهتر خواهد شد. از كسی كه كتاب نمی خواند می توان پرسید كه چرا كتاب نمی خوانی اما اگر از كسی كه كتاب می خواند پرسیده شود كه چرا كتاب می خوانی مثل این است كه بپرسید چرا آب می خوری یا چرا نفس می كشی.
&nbsp;
سیار گفت: شعر خوب گفتن واقعا كار سختی است و برای كسانی كه تجربه كمی در سرایش شعر دارند سخت تر است. حتی شاعران خوب هم در لحظاتی شاعرند و در لحظه ای شاعر نیستند و در لحظاتی كه جوشش شعر به سراغ شاعر می رود اتفاقا همین كار سخت ناگهان آسان شده و یك شعر خوب سروده می شود.
&nbsp;
این شاعر در بخش دیگری از سخنانش گفت: اگر تاریخچه شعر فارسی را مرور كنیم، می بینیم كه بخش زیادی از آن ادای احترام شاعران به واقعه عاشورا است. عمیق ترین و پرمحتواترین اشعار به لحاظ اندیشه و همچنین عاطفی ترین و حماسی ترین اشعار تاریخ ادبیات ایران در زمینه عاشورا سروده شده اند و رنگ و بویی از عرفان و معرفت عاشورایی در آن ها وجود دارد. قیصر امین پور كه شاعر زندگی است و در تمام حوزه ها اشعار نابی سروده در زمینه عاشورا یكی از موفق ترین شاعرهاست و در كنار او دیگرانی مانند محمدكاظم كاظمی هم از شاعران خوب آیینی هستند كه توصیه می كنم اشعار آن ها خوانده و در هیئت های عزاداری نیز از اشعار این شاعرها استفاده شود.
&nbsp;
سیار در پایان خاطرنشان كرد: خیلی اهل آرزو كردن نیستم و بیشتر دعا می كنم و دعایم این است كه هم كتاب های خوبی نوشته شود و هم این كتاب ها به خوبی خوانده شوند.    منبع: حوزه هنری
