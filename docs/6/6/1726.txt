زیارت اربعین در آستانه ورود به فهرست میراث جهانی در یونسکو
 مرکز پژوهش و مطالعات کربلا وابسته به آستان مقدس حسینی از تلاش برای درج زیارت اربعین در فهرست میراث جهانی در سازمان یونسکو خبر داد. بخش تاریخ و سیره معصومین تبیان   به گزارش کرب و بلا به نقل از فارس، رئیس مرکز پژوهش و مطالعات کربلا وابسته به آستان مقدس حسینی گفت: ما تلاش می کنیم تا زیارت اربعین را به عنوان جزئی از میراث عراق در سازمان یونسکو به ثبت برسانیم. عبد الامیر القریشی افزود: وزارت خارجه ایران و مشاوره فرهنگی آلمان در انجام این موضوع ما را حمایت می کنند. وی تاکید کرد: این مرکز هماهنگی گسترده ای با مقامات خارج از عراق مثل دانشگاه آلمان و مرکز میراث آلمان داشته است. مرکز مطالعات و پژوهش کربلا کنفرانسی را در روز شنبه برگزار کرد که حدود ۸۰ شخصیت علمی و دانشگاهی و نمایندگان دولت و اتحادیه ها و سازمان های مدنی حضور یافتند. در این نشست یادداشت تفاهمی بین مرکز و دفتر هیئت وزیران و سازمان های جامعه مدنی به امضا رسیده است. همچنین این مرکز با دانشگاه های کربلا، بغداد، المستنصریه، دیالی و دانشکده مهندسی الخوارزمی به علاوه مرکز مطالعات استراتژیک وابسته به دانشگاه کربلا همکاری دارد. مرکز پژوهش و مطالعات کربلا اولین مرکز پژوهشی عراق است که از سازمان علمی، فرهنگی و تربیتی ملل متحد (یونسکو) مجوز و گواهی رسمی دارد.    منبع: 
سایت کرب و بلا

