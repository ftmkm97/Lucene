تلاوت قاری ایرانی در مراسم تشییع اکبرالقراء مصر
 استاد مروت در بین اساتید مصر به عنوان فردی شیعه و قابل احترام شناخته می‌شد. او همواره با استاد مصطفی اسماعیل مصاحبت داشت بلکه فراتر از مصاحبت و رفاقت، با وی رفت و آمد خانوادگی داشت. تا جایی که «محمود علی‌البناء» از استاد مروّت درخواست می‌کند که در مراسم ختم استاد «مصطفی اسماعیل» تلاوت کند. شبکه تخصصی قرآن تبیان   استاد «محمدتقی مروّت» سال 1323 در تهران متولد شد و زیر نظر استاد مرحوم ملا محمدباقر فانی کسب علم کرد.
&nbsp;وی سال 1352 در مسابقات بین‌المللی قرآن کریم مالزی موفق به کسب رتبه نخست شد و برای نخستین‌بار افتخاری برای ایران رقم زد.
استاد مروت از پایه‌گذاران تلاوت قرآن ‌کریم به‌ صورت اصولی و صحیح در ایران، مبتکر شیوه هم‌خوانی و جمع‌خوانی قرآن در جلسات آموزش قرآن‌ کریم (قبل از انقلاب اسلامی)، آموزش و تربیت بسیاری از قاریان و داوران بین‌المللی قرآن‌ کریم بود.
این استاد پیشکسوت در سال 1354 جهت کسب و ارتقاء معلومات قرآنی به کشور مصر سفر کرد که در این کشور از محضر اساتیدی چون مصطفی اسماعیل، عبدالباسط، علی‌البناء، ‌خلیل‌الحصری، عبدالعزیز علی الفرج، عامر السید عثمان، احمد الرزیقی و شیخ فتحی قندیل بهره جست و پس از آن به کشور کانادا رفت و در آن کشور زندگی خود را ادامه داد.
سرانجام استاد محمدتقی مروت سه‌شنبه 20 مهر پس از&nbsp; تحمل یک دوره بیماری در کانادا درگذشت. پیکر این استاد قرآن کریم قرار است به کشورمان بازگردد. در ادامه گفت‌وگو با سیدحسین موسوی‌بلده یکی از شاگردان استاد محمدتقی‌مروّت و خاطرات وی از این استاد قرآن کریم را می‌خوانیم. مرحوم مروت بنیان‌گذار نهضت قرآنی کلاسیک بود «سیدحسین موسوی‌بلده» یکی از شاگردان مرحوم محمدتقی مروّت با اشاره به فعالیت‌های استاد پیش از پیروزی انقلاب اسلامی، اظهار داشت: مرحوم مروت پیش از انقلاب اسلامی در ایران به برگزاری جلسات قرآن و تربیت قرآْن‌آموزان می‌پرداختند.
وی با بیان اینکه من از 10 سالگی در جلسات قرآن استاد مروت حضور داشتم، افزود: مرحوم مروت پس از بررسی تلاوت‌های ایرانیان و سایر کشوری‌های اسلامی متوجه اختلاف قرائات شد و درصدد رسیدن تلاوت‌های ایرانیان به نقطه مطلوب برآمد به همین دلیل به صورت خودجوش نهضت قرآنی کلاسیک را راه‌اندازی و با بهره‌گیری از استعدادهایش سایر افراد را به فعالیت‌های قرآنی علاقه‌مند کرد. دعای مستجاب آیت‌الله بروجردی در حق استاد مروت موسوی‌بلده با اشاره به اینکه ایشان یک نابغه قرآنی بود، خاطر نشان کرد: مرحوم مروت با تلاش و پشتکاری که داشت در سال 1352 در مالزی موفق به کسب رتبه نخست مسابقات بین‌المللی قرآن شد. موفقیت وی در این رقابت‌ها نگاه جهان به ایران را متحول ساخت.
شاگرد استاد مروت با بیان اینکه با برتری مرحوم مروّت در مسابقات بین‌المللی قرآن مالزی، برای نخستین‌بار یک شیعه مقام نخست را در این رقابت‌ها کسب کرد، گفت: پیش از استاد مروّت هیچ قاری شیعی نتوانسته بود در این رقابت‌ها مقام نخست را کسب کند اما استاد مروّت با توانمندی‌های خود افتخاری برای ایران رقم زد؛ البته او موفقیت خود را مدیون دعای آیت‌الله بروجردی می‌دانست و می‌گفت من به دعای این عالم برجسته به این جایگاه رسیده‌ام.&nbsp;  سال 1356 که برای نخستین‌بار به سرپرستی آقای سبحانی جمعی از فعالان قرآنی به مکه اعزام شدند، آقایان مروت، پرهیزکار، خرمیان و سایر اساتید هم حضور داشتند. وقتی قاریان ایرانی در مکه به تلاوت قرآن می‌پرداختند رئیس مسجدالحرام باور نمی‌کرد که این جمع ایرانی باشند و می‌گفت امکان ندارد یک ایرانی بتواند این چنین قرآن بخواند، به همین دلیل باور نمی‌کرد که ما ایرانی باشیم. وی با اشاره به خاطره استاد مروّت از آیت‌الله بروجردی، افزود: همانطور که استاد مروّت تعریف کرده بود یک روز آیت‌الله بروجردی سوار بر درشکه بودند که استاد مروت درشکه‌ای که ایشان سوار بودند را دنبال می‌کند و از ایشان می‌خواهد که آیاتی از قرآن را برایشان بخواند؛ این عالم برجسته می‌پذیرد و مرحوم مروّت بر روی رکاب درشکه می‌رود و آیت‌الکرسی را می‌خواند و پس از اتمام آن، آیت‌الله بروجردی به وی 10 شاهی هدیه می‌دهد و در حق او دعا می‌کند و می‌گوید: «دعا می‌کنم که تو استاد بزرگی شوی». این دعای آیت‌الله بروجردی چراغ راهی برای استاد محمدتقی مروّت بود به طوری که ایشان همواره موفقیت‌هایش را مدیون دعای آیت‌الله بروجردی می‌دانست و شکرگزار خداوند متعال بود.   تلاوت قاری ایرانی&nbsp;در مراسم تشییع استاد «مصطفی اسماعیل» موسوی‌بلده با بیان اینکه استاد مروّت پس از برتری در مسابقات بین‌المللی مالزی برای پیشرفت در این عرصه به مصر می‌رود، گفت: استاد در مصر از محضر استاتید بزرگی همچون «مصطفی اسماعیل»، «محمود علی‌البناء»، «شحات محمد انور» و «علی فرج» بهره می‌گیرد و سعی می‌کند توانمندی‌های این استاتید قرآن را بیاموزد.
وی با اشاره به اینکه محبوبیت استاد مروت در مصر به جایی رسیده بود که استاد همواره در خانه «مصطفی اسماعیل» رفت و آمد می‌کرد و محرم اسرار وی بود، تصریح کرد: استاد مروّت در بین اساتید مصر به عنوان فردی شیعه و قابل احترام شناخته می‌شد تا جایی که «محمود علی‌البناء» از استاد مروت درخواست می‌کند که در مراسم ختم استاد «مصطفی اسماعیل» تلاوت کند که مرحوم مروّت نیز این درخواست را می‌پذیرد و در مراسم ختم این استاد صاحب سبک مصری تلاوتی فاخر ارائه می‌دهد. تألیف کتاب تجوید قرآن به زبان انگلیسی موسوی‌بلده با بیان اینکه پس از پیروزی انقلاب اسلامی و اختلاف بین کشورهای ایران و مصر، استاد مروت به کانادا عزیمت می‌کند، خاطر نشان کرد: استاد در کانادا هم به فعالیت‌های قرآنی اهتمام داشت، به دلیل اینکه به زبان‌های عربی و انگلیسی نیز مسلط بود گاهی جلسه قرآن برگزار و حتی افراد را به اسلام دعوت می‌کرد.
وی با اشاره به اینکه استاد مروّت مشغول تألیف کتاب تجوید قرآن به زبان انگلیسی هم بود، افزود: ایشان به تجوید قرآن اهمیت زیادی می‌داد و معتقد بود که کسی می‌خواهد قران بخواند باید تمامی اصول آن را رعایت کند تا با تلاوتی زیبا سایر افراد را به اسلام و قرآن دعوت کند؛ به همین دلیل هم مشغول تألیف کتاب تجوید قرآن به زبان اتگلیسی بود اما متأسفانه عمر وی اجازه نداد که این کتاب را به اتمام برساند امال امیدواریم با همکاری مسئولان کشورمان این کتاب را چاپ کنیم. دیدار استاد مروّت با مقام معظم رهبری و رسیدن به آرزویی دیرینه
 موسوی بلده با بیان اینکه استاد مروّت آرزو داشت که در ایران باشد، خاطر نشان کرد: استاد آرزو داشت که خدمت مقام معظم رهبری برود که خوشبختانه سال 1388 با تلاش‌های مسئولان استاد مروّت پس از سال‌ها دوری از وطن به ایران آمد و در این سفر محضر رهبر معظم انقلاب اسلامی نیز رسید که به گفته خودش آرزوی چندین ساله زندگی خود با سفر به ایران محقق شد.
وی با اشاره به اینکه وقتی استاد مروت وارد خاک ایران شد جمعی از شاگردانش از فرودگاه از وی استقال کردند، گفت: استاد وقتی جمعیت مشتاق را دید اشک از دیدگانش جاری شد و حس و حال خاصی حاکم شده بود. ایشان به دلیل مشکل قلبی که داشت روی ویلچر همراه با همسر سنگاپوری خود آمده بود.&nbsp;   خاطره نخستین سفر قاریان ایرانی به حج تمتع و تعجب امام مسجدالحرام از توانمندی‌های ایرانیان
 موسوی‌بلده با بیان اینکه توانمندی‌های استاد مروت به حدی بود که شاگردانش هم‌اکنون از اساتید بزرگ کشور هشتند، خاطر نشان کرد: سال 1356 که برای نخستین‌بار به سرپرستی آقای سبحانی جمعی از فعالان قرآنی به مکه اعزام شدند، آقایان مروت، پرهیزکار، خرمیان و سایر اساتید هم حضور داشتند. وقتی قاریان ایرانی در مکه به تلاوت قرآن می‌پرداختند رئیس مسجدالحرام باور نمی‌کرد که این جمع ایرانی باشند و می‌گفت امکان ندارد یک ایرانی بتواند این چنین قرآن بخواند، به همین دلیل باور نمی‌کرد که ما ایرانی باشیم. بعد گفت اگر هم ایرانی باشید حتما استادی مصری داشته‌اید، اما وقتی توانمندی‌های ایرانیان به ویژه استاد مروّت را دید متعجب شد ولی باز هم نمی‌توانست باور کند ایرانیان هم در زمینه قرائت به این توانمندی رسیده باشند.
وی با اشاره به اینکه استاد مروّت همواره با برادرم محسن در ارتباط بود، تصریح کرد: استاد مروّت برادرم سید محسن را یکی از بهترین شاگردانش می‌دانست و همواره ایشان را به تربیت قرآن‌آموزان توانمند توصیه می‌کرد.
موسوی‌بلده با بیان اینکه استاد مروّت آرزویش زندگی در ایران بود، گفت: او آرزو داشت در ایران زندگی کند، بمیرد و دفن شود. حتی روزهای آخر عمر خود نیز از پزشکان خواسته بود که به ایران بیاید تا در کشورش از دنیا برود اما به دلیل حال وخیمی که داشت پزشکان اجازه نداند و استاد مروّت سرانجام در کانادا دعوت حق را لبیک گفت.
گفتگو از: مریم سادات آجودانی، خبرگزاری فارس