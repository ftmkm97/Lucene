مکان های فرهنگی را پاس داریم!!
 پس از استفاده از تالار وحدت به عنوان صحنه رونمایی از خودرو با چاشنی ارکستر سمفونیک تهران، این بار از این مجموعه به عنوان تالار پذیرایی بهره برداری تجاری شده تا یک گام به اجاره این مجموعه ملی برای برگزاری مجالس و عروسی ها باقی مانده باشد و آن گونه که مسئولان معاون هنری به تاخت می روند، در صورت وقوع چنین اتفاقی نباید تعجب کرد. بخش اجتماعی تبیان   به گزارش تبیان از تابناک ؛ در مقطعی که بخشی از بهترین گنجینه هنری ایران توسط عوامل معاونت هنری وزارت فرهنگ و ارشاد اسلامی در موزه هنرهای معاصر بار هواپیما می شود و به سرنوشتی نامعلوم برای عموم تحت عنوان نمایشگاه راهی کشورهای اروپایی می شود، آنچه در ایران باقی مانده نیز سرنوشت روشنی ندارد و مرادخانی و منصوبانش در حال بهره کشی حداکثری از زیرساخت&nbsp; های ملی است که هر کف پوشش جای پای بزرگی را به یادگار دارد. 
&nbsp;
تالار وحدت که نماد موسیقی این سرزمین است، پس از نیم قرن به وضعیتی دچار شده که مدیران غیرمتخصص بنیاد رودکی با نگاهی تجاری به آن و بهره برداری غیراصولی، در حال کاستن از عمر و اعتبارش هستند و این نماد که پیش تر گام نهادن در آن و ایستادن بر صحنه اش یک اتفاق مهم محسوب می شد، به سرعت در حال تخریب است؛ تخریبی سازمان دهی شده که نمی توان به پای غفلت گذاشت و هرچه نقدها بیشتر می شود، ابعاد گسترده تری می یابد. اینکه برای تامین هزینه های «تالار وحدت» در اطراف تالارشماری کافه تاسیس شود و یا نمایشگاه هایی -با رعایت استانداردهایی نظیر حضور محدود جمعیت- برگزار شود، قابل درک و پذیرش است اما اینکه قدیمی ترین مجموعه طراحی شده برای اجرای موسیقی در ایران، محلی برای پذیرایی به مهمانان یک همایش شود و یا اینکه هزار و یک همایش بی ارتباط با ماموریت تالار وحدت در آن برگزار شود، قابل پذیرش نیست و روایتگر عدم اراده مسئولان برای حفظ این مجموعه است چندی پیش این تالار پنجاه ساله، میزبان رونمایی از خودروهای یک برند خودروسازی بود و در اقدامی غیرقابل هضم، خودروی تازه این برند بر روی صحنه تالار وحدت قرار داده شد و سن تالار وحدت که متحرک بوده و ساختار حساسی دارد، این گونه مورد بهره برداری قرار گرفت. طبیعتاً وقتی چنین ملاحظات ابتدایی در نظر گرفته نشده، سخن به میان آوردن از حرمتی که این صحنه دارد و اساتیدی بزرگی که در این صحنه نواخته اند و چهره هایی که سال های آرزوی ایستادن بر این صحنه را داشته اند، حکم شوخی با مسئولان را دارد!
پس از آن اتفاق تلخ که اعتراض مسئولان فرهنگی، موزیسین ها و شماری از چهره های فرهنگی را در پی داشت، علی مرادخانی معاون هنری در اظهارنظری کوتاهی گفت: «من به دوستان در بنیاد رودکی تذکر دادم. آنها بحث هایی در این باره داشتند که نیاز به امکانات و بودجه دارند که ما هم پاسخ دادیم آن موضوع سر جای خودش ولی هر چیزی جایگاه خودش را دارد.» و بدین ترتیب تصور می شد شاهد تکرار چنین وقایعی نباشیم اما ظاهراً تذکر مرادخانی سمت و سوی دیگری به این مجموعه فرهنگی داده است.
&nbsp;
بر اساس تصاویر منتشر شده، در همایش صنعت چاپ که روز گذشته در تالار وحدت برگزار شد، از این تالار کارکردی به مراتب پست تر از نمایشگاه خودرو گرفته شده و به عنوان تالار پذیرایی از این مجموعه استفاده شده است. با اتکاء به تصاویر منتشر شده می توان تاکید کرد که مسئولان معاونت هنری، کوچک ترین ارزشی برای این مجموعه قائل نیستند، چرا که با یک تالار پذیرایی نیز چنین معامله ای نمی کنند.
&nbsp;
اینکه برای تامین هزینه های «تالار وحدت» در اطراف تالارشماری کافه تاسیس شود و یا نمایشگاه هایی -با رعایت استانداردهایی نظیر حضور محدود جمعیت- برگزار شود، قابل درک و پذیرش است اما اینکه قدیمی ترین مجموعه طراحی شده برای اجرای موسیقی در ایران، محلی برای پذیرایی به مهمانان یک همایش شود و یا اینکه هزار و یک همایش بی ارتباط با ماموریت تالار وحدت در آن برگزار شود، قابل پذیرش نیست و روایتگر عدم اراده مسئولان برای حفظ این مجموعه است.
&nbsp;
در چنین شرایطی اگر به زودی شاهد برگزاری مراسم های عروسی و نظایر آن در تالار وحدت باشیم، نباید بابت چنین بی تدبیری هایی از سوی مرادخانی و مدیران غیرمتخصص منصوب در بنیاد رودکی تعجب کرد و شاید ضروری باشد پیش از نابودی این تالار، با آن یک ژس یادگاری بگیریم! «تالار وحدت» اکنون نماد روشنی از وضعیتی است که در معاونت هنری شاهدش هستیم و باعث شده حتی نزدیک ترین رفقای مرادخانی نیز حاضر به دفاع از عملکرد او و تیمش در این معاونت نباشد.    منبع:سایت تابناک
 