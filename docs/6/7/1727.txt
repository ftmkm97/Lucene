دهم مهر در آینه تاریخ معاصر ایران
 امروز شنبه دهم مهر 1395 هجری خورشیدی، بیست و نهم ذی الحجه1437 هجری قمری و یکم اکتبر 2016 میلادی است. مهمترین رویدادهای تاریخ معاصر ایران در این روز، به شرح زیر است:  هومن بهلولی- روابط عمومی    10 مهر 1360  سومین انتخابات ریاست جمهوری اسلامی ایران برگزار و آیت الله سید علی خامنه ای با 95 درصد آراء به ریاست جمهوری برگزیده شد.  &nbsp; 10 مهر 1359  نیروهای رژیم بعث عراق با مقاومت رزمنده های ایران در شهر خرمشهر، متحمل شکست سختی شدند و عقب نشینی کردند.  &nbsp; 10 مهر 1357  روزنامه ایران پست نوشت: در سه هفته حکومت نظامی در ایران، یک میلیارد و 600 میلیون دلار ارز از کشور خارج شده است.  &nbsp; 10 مهر 1357  ضیاء الرحمن رییس جمهوری بنگلادش وارد تهران شد و با محمدرضا پهلوی دیدار و گفتگو کرد.  &nbsp; 10 مهر 1351  حسین نواب وزیر امورخارجه ایران در دولت محمد مصدق درگذشت. هنگامی که دولت مصدق تصمیم گرفت روابط سیاسی خود با بریتانیا را قطع کند، او که با این موضوع موافق نبود در 17 مهر1331 هجری خورشیدی از مقام خود استعفا کرد. پس از نواب، حسین فاطمی به این سمت برگزیده شد.  &nbsp; 10 مهر 1348 انجمن شهر تهران در جلسه امروز خود غلامرضا نیک پی را به سمت شهردار پایتخت انتخاب کرد. وی تا 1356 خورشیدی در این مقام باقی ماند. &nbsp; 10 مهر 1340  ایران دولت جدید سوریه را پس از اعلام استقلال به رسمیت شناخت. پیش از ایران، دولت های ترکیه، اردن، چین و گواتمالا شناسایی حکومت تازه سوریه را اعلام کرده بودند.  &nbsp; 10 مهر 1330  صنایع نفتی پس از 50 سال با ملی شدن صنعت نفت و خروج تمامی کارشناسان نفتی انگلیس از ایران از تصرف بیگانگان خارج شد.  &nbsp; 10 مهر 1320  ژوزف استالین با حمله آلمان نازی به مسکو از چرچیل تقاضای کمک نظامی کرد و چرچیل به او پیشنهاد داد، پنج تا شش لشگر از نظامیان خود را از ایران خارج سازد و در جبهه شرق به کار گیرد.  &nbsp; 10 مهر 1314 میان ایران و یوگسلاوی، رومانی، یونان، بلغارستان، آلبانی روابط سیاسی برقرار شد و دولت ایران، محمدعلی مقدم را به عنوان وزیر مختار برای آنها انتخاب کرد که مقر وی بخارست پایتخت رومانی بود.  &nbsp; 10 مهر 1311  نظامنامه اسلحه، مهمات جنگی و مواد محترقه به وسیله هیات وزیران به تصویب رسید. این نظامنامه در پنج فصل و 54 ماده تنظیم شده بود و در آن ورود و خروج اسلحه و مواد محترقه ممنوع و وابسته به اجازه دولت اعلام شد.  &nbsp; 10 مهر 1305  یدالله خان نماینده مجلس شورای ملی از شیوع گسترده مالاریا، تیفوس و سل در بسیاری از شهرهای کشور خبر داد.  &nbsp; 10 مهر 1300  نیروهای نظامی با بریدن سرکلنل محمدتقی خان آن را بر سر چوب کردند و همراه با سردوشی های او در نامه ای که مرگ وی را اعلام می کرد به مشهد فرستادند.  &nbsp; 10 مهر 1300 قوام السلطنه رییس دولت در اقدامی برای ترمیم کابینه خویش، وزارت امور خارجه را به مصدق السلطنه و وزارت معارف را به امیراعلم سپرد. &nbsp; 10 مهر 1300 مشاورالدوله حکمران جدید بنادر جنوب وارد بوشهر شد. &nbsp; 10 مهر 1286  با برکناری سعدالدوله وزیر امورخارجه، میرزا محمد علی خان علاءالسلطنه به عنوان وزیر امور خارجه جدید به مجلس معرفی شد. 