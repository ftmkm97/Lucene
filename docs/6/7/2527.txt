نظر طب سنتی راجع به صبحانه دانش آموزی
 بهتر است صبحانه حاوی غلات، پروتئین، قند مانند کره، مربا، عسل، خامه و نان تازه باشد چرا که علاوه بر مفید بودن از طرفی شادی آور بوده و کودکان را سر ذوق می آورد. بخش تغذیه و آشپزی تبیان   خوردن صبحانه باعث افزایش تمرکز و انرژی در کودکان و بزرگسالان می شود که علی رغم مفید بودن لبنیات توصیه می شود قبل از خواب استفاده شود چرا که لبنیات به دلیل خاصیت آرامش بخشی فرد را در طول روز دچار کسالت می کند. همزمان با بازگشائی مدارس گروه های سنی مختلف کودکان و نوجوانان وارد عرصه جدیدی از درس و تلاش و کوشش می شوند و خود را برای کسب علم و آگاهی آماده می کنند. در این بین وجود عادت های رفتاری و غذایی مناسب می تواند روند یادگیری و علم آموزی دانش آموزان را تا حدود زیادی بهبود بخشیده و آنان را با روحیه ای شادتر وارد این عرصه کند. البته گروه هایی مانند کلاس اولی ها هستند که به عنوان تازه وارد شناخته می شوند و بالطبع از حساسیت زیادی برخوردارند که تلاش دوچندان والدین و مربیان مدرسه را به خود جلب می کند. کلاس اولی ها و به طور عمومی کسانی که وارد سال تحصیلی جدید می شوند با توجه به اینکه در سه ماه تابستان به استراحت مشغول بودند دچار تغییراتی در خواب و خوراک می شوند که با شروع فصل تحصیلی باید به آن توجه داشته باشند. علی رغم مفید بودن لبنیات برای کودکان و نوجوانان توصیه می شود قبل از خواب استفاده شود چرا که لبنیات به دلیل خاصیت آرامش بخشی فرد را در طول روز دچار کسالت می کند والدین باید توجه داشته باشند کودکانشان به موقع به رختخواب روند و اگر در تعطیلات تابستان عادت به شب نشینی داشتند با شروع پائیز طوری برنامه ریزی کنند که حداکثر تا 10 شب فرزندانشان بخواب بروند تا صبح روز بعد با حالی خوش و بدون کسالت بیدار شده و در کلاس درس حاضر شوند. خوردن صبحانه کامل و مقوی از موارد مهمی است که باعث افزایش تمرکز و انرژی بیشتر هم در کودکان و هم بزرگسالان می شود وعلی رغم مفید بودن لبنیات برای کودکان و نوجوانان توصیه می شود قبل از خواب استفاده شود چرا که لبنیات به دلیل خاصیت آرامش بخشی فرد را در طول روز دچار کسالت می کند. بهتر است صبحانه حاوی غلات، پروتئین، قند مانند کره، مربا، عسل، خامه و نان تازه باشد چرا که علاوه بر مفید بودن از طرفی شادی آور بوده و کودکان را سر ذوق می آورد. میان وعده و خوراکی های دانش آموزان نیز دارای اهمیت است؛خوردن تنقلات سالم مثل مغزها و عدم مصرف خوراکی های غیرمجاز مثل پفک، ترشک ها و غیره موجب آرامش و یادگیری دانش آموزان می باشد، پس بهتر است بچه ها میان وعده را از منزل ببرند تا این که از بوفه مدارس خوراکی های ناسالم تهیه کنند.    منبع: تسنیم - محمود خدادوست، مشاور وزیر بهداشت و مدیر کل دفتر طب سنتی وزارت بهداشت 