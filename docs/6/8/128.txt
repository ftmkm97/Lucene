کمک به محیط بانان با کتاب
 &nbsp;«فریاد آق اویلی» جدیدترین رمان عبدالرحمان اونق به موضوعی محیط زیستی می پردازد. بخش کتاب و کتابخوانی تبیان &nbsp;    «فریاد آق اویلی» جدیدترین رمان عبدالرحمان اونق به موضوعی محیط زیستی می پردازد.آق اویلی پسری ترکمن است که در گیر و دار زندگی و روابط خانوادگی خود وارد ماجرایی مربوط به محیط زیست می شود.
در خلل این داستان نویسنده برخی آداب و سنن ترکمن ها را نیز به خوانندگان می آموزد.
عبدالرحمان اونق در کتاب خود، داستان پسری را روایت می کند که پس از زخمی شدن پدرش توسط گلوله شکارچیان، تعقیب آنها را برای نجات پرندگان رها نمی کند و پس از آن به یاری محیط بانان نیز می رود.
در بخشی از این کتاب می خوانیم: یاد شاهین کور افتادم. فهمیدم که می خواهند سر این شاهین ها هم همان بلا را بیاورند. دلم به حال شاهین سوخت. البته یکی باید دلش به حال خودم می سوخت؛ چون اگر می فهمیدند که در چند قدمی شان مخفی شده ام، معلوم نبود چه بلایی به سرم می آوردند. برای همین تمام فکرم این بود که آنها متوجه ام نشوند. می توانستم حرکت نکنم و همان جا بنشینم، اما گلویم که از صبح آن روز به خارش افتاده بود و بیشتر روز را به سرفه گذرانده بودم، هنوز خوب نشده بود.
رمان «فریاد آق اویلی» در قالب مجموعه رمان نوجوان امروز از سوی کانون پرورش فکری کودکان و نوجوانان منتشر شده و 85 هزار ریال قیمت دارد.    منبع: ایرنا
