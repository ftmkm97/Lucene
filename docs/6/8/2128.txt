گوشی Mi 5s شیائومی و سنسور اثرانگشت
      گوشی‌هوشمند Mi 5s شیائومی مجهز به یک سنسور&nbsp;اثرانگشت&nbsp;جدید اولتراسونیک است.     یکی از ویژگی‌های قابل توجه گوشی‌هوشمند Mi 5s شیائومی، سنسور اثرانگشت اولتراسونیک جدید آن است. این سنسور توسط کمپانی کوالکام ساخته شده و قابلیت‌های جدیدی را ارائه می‌دهد. می‌توان گفت اسکنر اولتراسونیک این محصول، نسل سوم تکنولوژی تشخیص اثرانگشت است. Mi 5s نیز هم اکنون به عنوان اولین موبایلی&nbsp;شناخته می‌شود که از این ویژگی بهره می‌برد. سنسورهای اثرانگشت رایج کنونی مجهز به اسکنرهای خازنی بوده و به همین دلیل یکسری محدودیت نیز دارد. به عنوان مثال اگر انگشتان شما کثیف یا مرطوب باشد، اسکنر یاد شده قادر نخواهد بود تا الگوی مربوط به انگشت شما را تشخیص داده و قفل دستگاه را باز کند. اما سنسورهای جدید اولتراسونیک می‌توانند حتی در شرایطی که انگشت شما مرطوب&nbsp;یا کثیف باشد هم آن را به خوبی تشخیص دهند.  دیگر قابلیت سنسورهای اثرانگشت اولتراسونیک این است که به تولیدکنندگان اجازه می‌دهد تا آن را از دید مستقیم افراد مخفی کنند. با این روش اگر سنسور اثرانگشت در بخش پشتی یا در جلوی دستگاه تعبیه شده باشد، بدنه‌ی دستگاه در این قسمت‌ها تخت خواهد بود. در واقع این اسکنرها را می‌توان زیر لایه‌هایی از جنس مواد مختلف&nbsp;از جمله شیشه و آلومینیوم قرار داد.  مدیر&nbsp;IHS Technology، ونگ یانگ در صفحه‌ی Weibo خود این موضوع را تایید کرده که گوشی‌هوشمند Mi 5s مجهز به سنسور اثرانگشت اولتراسونیک ساخت کوالکام خواهد بود و این اسکنر در زیر شیشه‌ی جلویی دستگاه قرار داده شده است.      منبع: زومیت &nbsp;