جنایت صنعا عمدی بود
 استاد حقوق بین الملل دانشگاه تهران، با بیان اینکه جنایت آل سعود در صنعا عامدانه بوده است، گفت: شورای امنیت سازمان ملل باید گزارش این جنایت را به دیوان کیفری بین المللی (ICC) ارجاع دهد. بخش سیاست تبیان   عباسعلی کدخدایی سخنگوی شورای نگهبان و استاد حقوق بین الملل دانشگاه تهران با اشاره به جنایت هفته گذشته رژیم آل سعود در حمله به یک مراسم در صنعا که بیش از 900 شهید و زخمی بر جا گذاشت، اظهار داشت: اصل تهاجم آل سعود به یمن با وجود آنکه مدعی بودند با تقاضای رئیس جمهور مخلوع یمن صورت گرفته است، هیچ گونه توجیهی در اصول و قواعد حقوق بین الملل نداشته است. وی با اشاره به موضوع «حقوق بشردوستانه» در قواعد بین المللی افزود: موضوع این مقررات، تنظیم روابط دو دولتی است که در حال مخاصمه هستند که اگر جنگی با هر توجیهی اتفاق افتاده، دولت ها مجاز نیستند به هر وسیله ای برای پیروزی بر طرف مقابل متوسل شوند. این جنایت آنقدر گسترده و روشن بود که خود آمریکایی ها هم که از آل سعود حمایت می کنند و جنایت صنعا با سلاح های آمریکایی رقم خورد، اعلام کردند که در حمایت از عربستان در ائتلاف علیه مردم یمن تجدید نظر می کنند. این استاد حقوق بین الملل دانشگاه تهران خاطرنشان کرد: در حقوق بشردوستانه بین المللی نکته ای که مدنظر است، این است که دولت ها نباید به افراد غیرنظامی مخصوصا افرادی که در جبهه جنگ حضور ندارند و نیز مراکز درمانی حمله کنند و ممنوعیت تخریب های غیرضروری نیز مورد تاکید قرار گرفته است. کدخدایی تاکید کرد: جنایتی که عربستان یکشنبه هفته گذشته در صنعا مرتکب شد، با بسیاری از تعهدات قراردادی و عرف و رویه حقوق بین الملل مغایر است و طبیعی است که جمعیت گسترده ای که برای مراسم ترحیم یک نفر دور هم جمع شده بودند، به راحتی قابل شناسایی بوده اند و مشخص بوده است که آن محل، یک مرکز نظامی نیست. وی با اشاره به ادعای عربستان سعودی مبنی بر اشتباه کردن در تشخیص این محل و حمله به آن، اظهار داشت: این ادعاها هیچ کدام توجیهی ندارد و به نظر می رسد این جنایت، یک حرکت عمدی بوده و راهکار برخورد با این جنایت نیز روشن است. دلایل کافی برای رسیدگی به جنایت آل سعود در ICC وجود دارد سخنگوی شورای نگهبان در این باره توضیح داد: اگر دولت ها عضو اساسنامه دیوان کیفری بین المللی ICC باشند می توان در آنجا&nbsp; علیه آنها طرح دعوی کرد و فراتر از آن نیز، شورای امنیت سازمان ملل متحد باید ژس العمل جدی تری نشان می داد و هنوز هم دیر نشده است. کدخدایی گفت: شورای امنیت سازمان ملل می تواند موضوع را به دیوان کیفری بین المللی ارجاع کند تا به این جنایت جنگی رسیدگی شود و دلایل کافی نیز برای رسیدگی به این جنایت در دیوان وجود دارد و اگر دو دولت درگیر عضو اساسنامه دیوان هم نباشند، از طریق ورود شورای امنیت امکان رسیدگی وجود دارد. وی خاطرنشان کرد: این جنایت آنقدر گسترده و روشن بود که خود آمریکایی ها هم که از آل سعود حمایت می کنند و جنایت صنعا با سلاح های آمریکایی رقم خورد، اعلام کردند که در حمایت از عربستان در ائتلاف علیه مردم یمن تجدید نظر می کنند.     منبع : خبرگزاری مهر
 