گوشی گلکسی C9 با 6 گیگابایت رم در گیک بنچ رویت شد
  &nbsp;      به تازگی اطلاعت مربوط به گوشی‌هوشمند Galaxy C9 فاش&nbsp;شده که بر طبق همین اطلاعات، این دستگاه&nbsp;از ۶ گیگابایت رم بهره می‌برد اما پردازنده‌ی آن قدرت بالایی ندارد.     چند روز قبل، اطلاعات مروبط به گوشی‌هوشمند گلکسی سی ۹، در وب‌سایت واردات-صادرات هند موسوم به Zauba رویت شد. با توجه به مشخصاتی که در وب‌سایت یاد شده منتشر شده بود، اندازه‌ی نمایشگر این محصول ۶ اینچی اعلام شد. امروز نیز گلکسی C9، در گیک‌بنچ رویت شده و بر اساس اطلاعات این بنچمارک، پردازنده‌ی دستگاه یاد شده اسنپدراگون ۶۵۲ است. این پردازنده از هشت هسته‌ی پردازشی ۱.۴ گیگاهرتزی بهره می‌برد و چیپ‌ گرافیکی آن نیز آدرنو ۵۱۰ است.  از دیگر مشخصات گلکسی سی ۹، می‌توان به رم ۶ گیگابایتی آن اشاره کرد. همچنین شماره‌ی مدل این محصول SM-C9000 و سیستم‌عامل پیش‌فرض آن اندروید ۶.۰.۱ مارشمالو اعلام شده&nbsp;است. گوشی‌های سری گلکسی C سامسونگ فقط در بازار چین عرضه می‌شوند و بنابراین انتظار نمی‌رود گوشی مورد بحث در بازارهای دیگری چون آمریکا عرضه شود.  بر اساس داده‌های گیک‌بنچ، امتیاز گلکسی سی ۹، در حالت تک‌هسته‌ای ۱۳۰۴ و در حالت چند‌هسته‌ای ۴۳۶۶ است. انتظار داریم که محصول یاد شده به زودی و احتمالا در ماه آینده معرفی شود و در این شرایط به عنوان برترین گوشی سری گلکسی سی خواهد بود.      منبع:زومیت