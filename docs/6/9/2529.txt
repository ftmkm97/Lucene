فرهنگ نامه مباهله، روشی در رویارویی با دگراندیشان، وارد بازار نشر شد
 کتاب فرهنگ نامه مباهله، جدیدترین اثر آیت الله محمدی ری شهری ، با همکاری سید رسول موسوی و ترجمه حمیدرضا شیخی، توسط انتشارات دارالحدیث منتشر شد. بخش تاریخ و سیره معصومین تبیان   این کتاب عنوانی از مجموعه «فرهنگ نامه ها» ی دارالحدیث است که برگرفته شده از دانش نامه قرآن و حدیث است و با هدف استوارسازی فرهنگ دینی، اصلاح فرهنگ عمومی و ترویج معارف اصیل اسلام منتشر می شود. &nbsp;مباحث و مطالب مطرح شده در کتاب شامل عناوین زیر است:
واژه شناسى مباهله ،
قطعیت صدور حدیث مباهله و دلالت آن بر حقانیت اسلام و جانبدارى این آیین از منطق و صلح ، اثبات برترى اهل بیت علیهم السلام و نیز تبیین مشروعیت مباهله براى اثبات حق در همه زمان ها و زمینه ها .
و در ادامه ، نصوص مرتبط با موضوع مباهله در چهار فصل ارایه مى گردد : مباحث فصل اول عبارت اند از :
مبدأ تشریع مباهله ،
تبیین رویداد مباهله بر اساس گزارش هاى فخر رازى ، شیخ مفید و سید بن طاووس ،
تاریخ رخداد مباهله ،
مشروعیت مباهله براى اثبات حق در همه عرصه ها و آداب مباهله .
در فصل دوم ، استدلال هاى خاندان رسالت به ماجراى مباهله بر حقانیت خود گزارش شده اند .
در فصل سوم ، به چند نمونه از مباهله هاى غیر اهل بیت علیهم السلام در عرصه هاى مختلف اشاره شده است .
فصل چهارم ، درباره آداب روز مباهله است ، مانند : غُسل كردن ، نماز روز مباهله ، و دعاى ویژه اى كه براى آن روایت شده است .
لازم به ذکر است که متن کتاب فارسی است اما متن عربی احادیث در پاورقی آمده است. چاپ اول کتاب فرهنگ نامه مباهله (روشی در رویارویی با دگراندیشان) نوشته محمد محمدی ری شهری، ترجمه به فارسی حمیدرضا شیخی، شمارگان هزار نسخه، جلد نرم، ۱۵۱ صفحه و بهای ۷ هزار تومان شهریور ۹۵ توسط انتشارات دارالحدیث چاپ و منتشر شد.    منبع : 
پایگاه حدیث نت
