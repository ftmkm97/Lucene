اسم حضرت مسلم(ع) آبروی نقشم در فیلم مختار بود
 بازیگر نقش حضرت مسلم(ع) گفت: نقش حضرت مسلم (ع) قسمت من شد، چرا که قبل از من قرار بود فرد دیگری ایفای نقش کند؛ اما بازی در این فیلم روزی من شد. مطمئناً اسم حضرت مسلم (ع) بود که باعث آبروی این نقش شد.  بخش سینما وتلویزیون تبیان    امین زندگانی بازیگر سینما و تلویزیون&nbsp; درباره ماه محرم، گفت: ماه محرم از دوران کودکی در هر خانواده‌ای که بودیم برای ما یادآور دسته‌های عزاداری، طبل و سنج بود و با این فرهنگ چه به صورت شفاهی و چه دیداری بزرگ شدیم و محرم به گونه‌ای خاص در فرهنگ ما آمیخته شده است. وی درباره نحوه برگزاری برخی از مراسمهای عزاداری اظهار کرد: نکته‌ای که در برخی از هیئتها چند سالی است به آن توجه نمی‌شود این است که ما برای این ماه همه کار می‌کنیم هیئت می‌رویم، گریه می‌کنیم، سینه می‌زنیم؛ اما یادمان می‌رود که این بزرگان اسمی دارند و اسمشان پر از مسئولیت، حرف و صفت است، این صفتها را باید چه کار کنیم. ما متأسفانه مردانگی، ایثار ، از خود گذشته و غیره را که ارکان اصلی صفات این بزرگان است را فراموش کرده‌ایم، ارکانی که اگر هر شخصی بخواهد در هر کدام از&nbsp; این صفات شاگردی کنند عمرش کفاف ندهد. این بازیگر سینما و تلویزیون بیان کرد: به برکت ماه محرم لازم است ارگانی دست به کار می‌شد و نذورات را جمع آوری کند و با استفاده از آن زندانیان را آزاد کند، به افراد که جایی برای زندگی ندارند کمک کند یا تولید شغل کند. پخش غذای نذری بسیار کار خوب و پسندیدای است؛ اما به نظرم افراط در آن&nbsp; اشتباه است. فلسفه نذورات این است که ما به شکرانه اینکه دستمان به دهانمان می‌رسد این نعمت را بین مردم تقسیم کنیم. وی افزود: آمار‌ها نشان می‌دهند که در ماه محرم میزان بسیاری از تخلف چه از بابت اقتصادی و چه از بابت جرم کاهش پیدا می‌کند و این موضوع به این معنا است که ما یک مقدار بسیار زیادی درگیر فرهنگ عاشورایی شده‌ایم. خدا را شکر به برکت ماه محرم در این ماه جرم و جنایت در کشورمان کمتر است اما از بد روزگار ماشینی در این به یک فردی می‌زند به یک عابری و مجبور می‌شود دو برابر دیه بپردازد، این بنده خدا از قصد که این کار را انجام نداده است، می‌توان این پول را کمک کرد تا این زندانی‌ها آزاد شوند. زندگانی درباره ایفای نقش در فیلم «مختارنامه» تصریح کرد: نقش حضرت مسلم (ع) قسمت من شد، چرا که قبل از من قرار بود فرد دیگری ایفای نقش کند؛ اما بازی در این فیلم روزی من شد. اگر این نقش خوب درآمده است نه از هنر بنده و نه از توانایی بنده است، اول از آبروی این نقش است و بعد توانایی آقای میرباقری بود است که این نقش خوب درآمده است. به نظرم اگر هر بازیگر دیگری بود و این نقش را بازی می‌کرد همین‌گونه خوب درمی‌آمد. مطمئناً اسم حضرت مسلم (ع) بود که باعث آبروی این نقش شد.    منبع: تسنیم 
